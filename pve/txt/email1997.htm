<html>

<head>
<meta http-equiv="Content-Type"
content="text/html; charset=iso-8859-1">
<meta name="GENERATOR" content="Microsoft FrontPage Express 2.0">
<title>Hoe ga je om met e-mail?</title>
</head>

<body>

<p><font face="N Helvetica Narrow,Times New Roman"><b>Hoe ga je
om met e-mail? </b></font></p>

<p><font face="N Helvetica Narrow,Times New Roman"><b>Wat zijn de
omgangsvormen binnen het elektronische-postnetwerk? Wat is
&quot;comme il faut&quot; en wat is &quot;not done&quot;? Bestaat
er wel zoiets als (n)etiquette? Hoe hoort het en hoe hoort het
niet? In dit artikel geef ik tips voor iedereen die gebruik maakt
van e-mail.</b></font></p>

<p><font face="N Helvetica Narrow,Times New Roman">E-mail is een
relatief nieuw communicatiemedium. Het opent ongekende
mogelijkheden om sneller, beter en efficidnter te communiceren.
Telefoneren kunnen we allemaal, maar voor e-mail is er nog geen
geaccepteerd gebruikspatroon ontwikkeld. Gevolg: met e-mail kun
je niet alleen sneller communiceren, maar ook sneller onbeleefd
zijn.</font></p>

<p><font face="N Helvetica Narrow,Times New Roman">E-mail zit
tussen brief en telefoon in. Het heeft bijna de snelheid van
telefoon en is bevrijd van een aantal nadelen ervan. Zo krijg je
bij e-mail niet te maken met een correspondent die in gesprek of
niet aanwezig is. Net als een brief heeft e-mail het voordeel dat
je een boodschap helder kunt formuleren en dat je ze kunt
nalezen. Omdat de boodschap van computer naar computer gaat, is
slechts een minimum aan administratieve handelingen nodig om een
bericht te versturen. Bovendien kun je complete documenten
meesturen, en dat spaart tijd.</font></p>

<p><font face="N Helvetica Narrow,Times New Roman">Dit artikel
gaat over e-mail tussen personen. De tips zijn ook bruikbaar voor
communicatie naar electronic mailinglists, nieuwsgroepen,
bulletin boards en elektronische forums. De meeste van deze
systemen zijn te vinden op het Internet of in gesloten
bedrijfssystemen. </font></p>

<p><font face="N Helvetica Narrow,Times New Roman">In dit artikel
ga ik nauwelijks in op de meer technische of administratieve
handelingen die nodig zijn om nuttig van deze systemen gebruik te
maken. Ook zeg ik niets over hulpmiddelen voor het omgaan met een
volume van honderd e-mails per dag. Ik heb het vooral over e-mail
als een middel voor efficidnte communicatie.</font></p>

<p><font face="N Helvetica Narrow,Times New Roman"><b></b></font>&nbsp;</p>

<p><font face="N Helvetica Narrow,Times New Roman"><b>Adressering</b></font></p>

<p><font face="N Helvetica Narrow,Times New Roman">Een van de
eerste vragen die u zich moet stellen bij het schrijven van een
e-mailbericht is: &quot;Aan wie adresseer ik het?&quot; Als u tot
een aantal mensen spreekt, hebt u in het algemeen een beeld van
uw publiek; u kunt ze meestal zien. Bij een brief bepaalt het
aantal ontvangers hoeveel kopiedn u maakt. U denkt als vanzelf na
over de grootte van uw publiek. Bij e-mail is dat anders. Met
hetzelfde gemak waarmee u een intiem berichtje aan iemand stuurt,
mailt u een boodschap aan duizenden mensen. Doet u dat
ondoordacht, dan loopt u de kans dat uw bericht wordt ontvangen
door een heleboel mensen die er geen boodschap aan hebben. U kunt
dan beschuldigd worden van <i>spamming</i> (zie kader 1). </font></p>

<p><font face="N Helvetica Narrow,Times New Roman">Als uw e-mail
gericht is aan een mailinglist, dan doet u er goed aan na te gaan
wat het thema van die mailinglist is. U stuurt bijvoorbeeld geen
vraag over middeleeuwse architectuur naar een lijst van
origamiliefhebbers. </font></p>

<p><font face="N Helvetica Narrow,Times New Roman">De meeste
e-mailsystemen kennen 3 soorten geadresseerden: <i>To</i>, <i>Cc</i>,
en <i>Bcc</i>. </font></p>

<p><font face="N Helvetica Narrow,Times New Roman">Tot de <i>to</i>-geadresseerde
is uw boodschap gericht. U verwacht dat hij iets met uw boodschap
zal doen. De <i>Cc (Carbon Copy)</i>-geadresseerde wordt
&quot;voor de volledigheid&quot; gennformeerd, maar u verwacht er
geen reactie van. </font></p>

<p><font face="N Helvetica Narrow,Times New Roman">Een voorbeeld:
uw baas vraagt u iets te regelen. U doet dat in een bericht naar
een aantal mensen (die u met <i>To</i> adresseert) en u neemt uw
baas op als <i>Cc</i>-geadresseerde, zodat hij kan zien aan wie u
wat gevraagd hebt. Doe zoiets alleen als de boodschap belangrijk
is, want anders wordt uw baas overspoeld met berichten. </font></p>

<p><font face="N Helvetica Narrow,Times New Roman">Een <i>Bcc
(Blind Carbon Copy)</i>-geadresseerde ten slotte krijgt uw
bericht zonder dat anderen dat weten.</font></p>

<p><font face="N Helvetica Narrow,Times New Roman">Adressering is
ook belangrijk als u antwoordt op een bericht. De meeste
e-mailsystemen kennen verschillende antwoordopties. Bijvoorbeeld:
alleen aan de afzender, aan alle <i>To</i> -geadresseerden, of
aan alle <i>To</i>- en <i>Cc</i>-geadresseerden. Ook kunt u
adressen toevoegen of weglaten. Dat laatste kan handig zijn als
een e-maildialoog niet langer zinvol is voor de hele lijst
geadresseerden.</font></p>

<p><font face="N Helvetica Narrow,Times New Roman">Als u een
vraag stelt aan een grote groep mensen, weeg dan de waarde van
het bericht of het antwoord af tegen de kosten voor die groep
mensen. Hoezo? Stel dat u in een kantoor werkt met 500 mensen, en
u hebt ergens in het gebouw uw broodje laten liggen. ETn: het
kost u wellicht een minuut om een vraag per e-mail aan iedereen
te sturen. Twee: het kost iedereen wellicht 15 seconden om uw
vraag te lezen en weg te gooien. Drie: de totale kosten van dat
bericht belopen dan ruim 2 uur werktijd. Weegt dat op tegen de
waarde van uw <i>broodje spoorloos</i>?</font></p>

<p><font face="N Helvetica Narrow,Times New Roman">De meeste
e-mailpakketten geven u de mogelijkheid om een <i>signature</i>
op te nemen aan het einde van uw bericht. Die mededeling bevat
contactinformatie (functie, organisatie, telefoonnummer,
e-mailadres). Het wordt niet op prijs gesteld als u meer dan een
paar regels aan uw <i>signature</i> besteedt.</font></p>

<p><font face="N Helvetica Narrow,Times New Roman"><b>Onderwerp</b></font></p>

<p><font face="N Helvetica Narrow,Times New Roman">Het
belangrijkste inhoudelijke element van een bericht is het
onderwerpsveld (<i>Subject</i>). Een ontvanger leest eerst het
onderwerp en bepaalt dan of hij het hele bericht zal lezen. Het
is dus van het grootste belang om het onderwerpsveld goed in te
vullen, en er niet iets in te schrijven als &quot;Ik heb een
probleem&quot;, &quot;HELP&quot;, of &quot;MOET JE LEZEN&quot;.
Een slecht gekozen onderwerpsaanduiding wordt als onzorgvuldig
beschouwd en als een indicatie dat de auteur niet weet waar hij
of zij het over heeft. Ikzelf vergelijk een onderwerpsaanduiding
vaak met de titel van een artikel. Die is kernachtig, specifiek
en duidelijk.</font></p>

<p><font face="N Helvetica Narrow,Times New Roman">Kijk bij de
onderwerpsaanduiding ook nog eens naar de adressering: is dit
bericht Tcht zinvol voor dit publiek?</font></p>

<p><font face="N Helvetica Narrow,Times New Roman"><b>Attachments</b></font></p>

<p><font face="N Helvetica Narrow,Times New Roman">Veel
e-mailsystemen bieden de mogelijkheid om computerbestanden mee te
sturen met het bericht, de zogenaamde <i>attachments</i>. Helaas
zijn er wereldwijd verschillende standaarden voor de technische
formaten waarmee een en ander gebeurt, en zijn er verder
verschillen in de mate waarin e-mailprogramma's ermee om kunnen
gaan. Men verwacht dat de <i>Internet MIME standaard</i> het zal
halen, maar zo ver zijn we nog lang niet. U moet dus zeker weten
dat de geadresseerden technisch in staat zijn om uw attachments
te openen. Het wordt als onbeleefd beschouwd om geen rekening te
houden met de technische beperkingen van anderen.</font></p>

<p><font face="N Helvetica Narrow,Times New Roman">Het
compatibiliteitsprobleem geldt ook voor documenten. Een
MS-Word-document kan niet altijd worden gelezen door een
WordPerfect-gebruiker. Zelfs tussen verschillende
programmaversies van Microsoft kunnen dit soort
incompatibiliteiten optreden. En dan heb ik het nog niet over
Microsoft en Macintosh.</font></p>

<p><font face="N Helvetica Narrow,Times New Roman">Sommige
e-mailprogramma's hebben eigen opmaakopdrachten, zodat u in het
bericht met bijvoorbeeld cursieve tekst kunt werken. Ook deze
opmaakopdrachten kunnen verschillen tussen programma's. In geval
van twijfel gebruikt u ze beter niet en volstaat
&quot;platte&quot; tekst.</font></p>

<p><font face="N Helvetica Narrow,Times New Roman">Nog een
weetje: als u een bericht met een attachment naar heel veel
geadresseerden stuurt, dan is het beter om het attachment - als
de mogelijkheid bestaat - op een meer algemeen toegankelijke
plaats neer te zetten (zoals een fileserver of een webserver) en
in het bericht naar die plaats te verwijzen.</font></p>

<p><font face="N Helvetica Narrow,Times New Roman"><b>Inhoud</b></font></p>

<p><font face="N Helvetica Narrow,Times New Roman">Boven alles
moet uw bericht waarde voor de ontvangers hebben. Als u een vraag
stelt moet de moeite die het de ontvangers kost om die te
beantwoorden redelijk zijn in verhouding tot de moeite die het u
zou kosten om zelf het antwoord te vinden. Voor een heleboel
nieuwsgroepen en mailinglists zijn er zogenaamde <i>FAQs</i> of <i>Frequently
Asked Questions</i>-lijsten. Dat zijn opsommingen van
veelgestelde vragen en hun antwoorden, zoals die ooit in de
nieuwsgroep hebben gecirculeerd. Het wordt als tamelijk onbeleefd
ervaren om een vraag te stellen waarop het antwoord in de <i>FAQs</i>
te vinden is.</font></p>

<p><font face="N Helvetica Narrow,Times New Roman">Materiaal
waarop auteursrecht berust, zoals bijvoorbeeld liedjesteksten,
tijdschriftartikelen of commercidle software, is ook in het
elektronische domein beschermd. U kunt zichzelf in de problemen
brengen door dit op grote schaal te distribueren.</font></p>

<p><font face="N Helvetica Narrow,Times New Roman">Dat geldt ook
voor de omgang met berichten die u van anderen krijgt. Als iemand
u een persoonlijk bericht stuurt, dan is het verstandig dat
materiaal alleen met toestemming van de schrijver te verspreiden.</font></p>

<p><font face="N Helvetica Narrow,Times New Roman">De meningen
over commercidle uitingen in publieke nieuwsgroepen en lijsten
zijn verdeeld. In de vroege dagen van het Internet werd er erg
negatief gereageerd op elke uiting die een bedrijf over zijn
producten of diensten deed. Inmiddels is die houding genuanceerd,
hoewel het nog steeds als &quot;not done&quot; wordt beschouwd om
op advertenties lijkende bijdragen aan mailinglists of
nieuwsgroepen te sturen. Wel redelijk geaccepteerd is dat
leveranciers antwoorden op publieke vragen over een product.</font></p>

<p><font face="N Helvetica Narrow,Times New Roman"><b>Taalgebruik</b></font></p>

<p><font face="N Helvetica Narrow,Times New Roman">Veel
misverstanden in het gebruik van e-mail ontstaan doordat de
afzender een bericht behandelt met de losheid van een
(telefoon)gesprek, maar de ontvanger het beoordeelt als een
brief. </font></p>

<p><font face="N Helvetica Narrow,Times New Roman">Als u goed
luistert naar een gesprek, dan zult u merken dat een grammaticaal
correcte zin een uitzondering is. Een op papier letterlijk
uitgeschreven gesprek is nauwelijks te lezen, ook al omdat de
stembuigingen wegvallen die ironie, subtiliteit, humor, ergernis
en dergelijke uitdrukken. De e-mailwereld gebruikt <i>smileys</i>
(lachebekjes) of <i>emoticons</i> (emotion icons) om een
stembuiging in zinnen weer te geven. Voorbeelden van smileys
zijn: &quot;:-)&quot; en &quot;:-(&quot;. Ze drukken
respectievelijk vrolijkheid en teleurstelling uit. (Draai de
tekens een kwartslag rechtsom en u ziet ik bedoel). E-mail kent
ook typografische conventies om iets *nadrukkelijk* of LUID te
zeggen.</font></p>

<p><font face="N Helvetica Narrow,Times New Roman">Het is dus
verstandig om satire en ironie te vermijden in e-mail. Ze worden
gemakkelijk verkeerd begrepen en wekken een onbeleefde indruk.
Door in een e-mailbericht wat beleefder en formeler te zijn dan
in mondelinge communicatie, geeft u gewoonlijk de indruk serieus
en professioneel te zijn.</font></p>

<p><font face="N Helvetica Narrow,Times New Roman">Mensen die
zich niet aan deze regels houden, lopen het gevaar deel te nemen
aan een &quot;flame war&quot;. Elkaar creatief beledigen is in
sommige kringen een kunstvorm, die men steeds verder verfijnt.
Het levert echter geen bijdrage aan een zakelijke communicatie.
Hetzelfde geldt voor &quot;heilige oorlogen&quot; over de
relatieve merites van bijvoorbeeld automerken, voetbalclubs en
computerfabrikanten.</font></p>

<p><font face="N Helvetica Narrow,Times New Roman">Uiteraard zal
een deel van uw communicatie bestaan uit waardeoordelen. Let er
dan wel op dat u de adressering aanpast aan uw boodschap.
Positieve opmerkingen over personen mogen best verspreid worden.
Behandel kritische opmerkingen eerst met de geadresseerde in
kwestie.</font></p>

<p><font face="N Helvetica Narrow,Times New Roman">We praten niet
altijd grammaticaal, maar daarom hoeven we nog niet zo te
schrijven. Vermijd vooral telegramstijl; zo veel werk is het niet
om die paar lidwoorden in te typen. Uw e-mail, vooral naar
bekenden, mag kort zijn en u kunt allerlei beleefdheidsfrasen
weglaten. Als het publiek groter wordt, moet u zorgvuldiger zijn
met grammatica en spellingcontrole.</font></p>

<p><font face="N Helvetica Narrow,Times New Roman"><b>Dialoog</b></font></p>

<p><font face="N Helvetica Narrow,Times New Roman">E-mail is een
medium dat de dialoog tussen mensen bevordert. Net als andere
media (telefoon, brief) heeft het zijn eigen mogelijkheden,
onmogelijkheden en gevaren. Als u reageert op een bericht, doe
het dan beredeneerd. ETn: lees het eerst helemaal en tracht het
te begrijpen. Twee: formuleer een antwoord. Drie: lees het
zorgvuldig na op de aandachtspunten die ik hiervoor heb
geschetst. Vier: stuur het dan pas op. Met een onbesuisde reactie
kunt u zichzelf aardig belachelijk maken.</font></p>

<p><font face="N Helvetica Narrow,Times New Roman">De meeste
programma's hebben de mogelijkheid om in het antwoord een kopie
van het origineel op te nemen. Zo kunt u de antwoorden als het
ware in de kantlijn van de vraag schrijven, en kan de
vragensteller zich gemakkelijker herinneren op welk aspect van
welke vraag uw antwoord betrekking heeft. Er kan immers vijf
minuten zitten tussen vraag en antwoord, maar ook vijf dagen.
Hanteer tevens de vuistregel dat het aangehaalde materiaal niet
meer regels telt dan uw antwoord, vooral als er aanhalingen van
aanhalingen bij zijn.</font></p>

<p><font face="N Helvetica Narrow,Times New Roman">Hebt u een
vraag en stelt u prijs op een vlot en professioneel antwoord,
stel dan heldere en eenduidige vragen, liefst een onderwerp per
bericht. Geef voldoende informatie om de vraag te kunnen
beantwoorden en vermeld expliciet van wie u antwoord verwacht. In
het algemeen wordt van de <i>To</i>-geadresseerden een antwoord
verwacht en van de <i>Cc</i>-geadresseerden niet, maar bij
mailinglists wil dat nog wel eens anders uitpakken. Als u dus van
iedereen antwoord wilt, dan moet u dat expliciet vragen. </font></p>

<p><font face="N Helvetica Narrow,Times New Roman">Het is
onbeleefd om geen antwoord te geven als dat wel verwacht wordt.
Desnoods meldt u: &quot;Dat weet ik niet&quot; of &quot;Daar heb
ik nu geen tijd voor&quot;.</font></p>

<p><font face="N Helvetica Narrow,Times New Roman">Iemand die een
vraag stelt, wil graag een antwoord. Iemand die de moeite neemt
een antwoord te geven, wil graag weten of hij de vraag begrepen
heeft, en hoe waardevol zijn antwoord is. Het is goed voor uw
relatie om die feedback te geven.</font></p>

<p><font face="N Helvetica Narrow,Times New Roman"><b>Besluit</b></font></p>

<p><font face="N Helvetica Narrow,Times New Roman">Een vlotte en
beleefde omgang met e-mailberichten bevordert een aangename
communicatie. Denk dus vooraf goed na, leer van anderen en lees
erover. Dit artikel kan een eerste stap in de goede richting
zijn. Wilt u meer informatie? De meeste inleidende boeken over
het Internet bevatten in de hoofdstukken <i>e-mail</i> en <i>netnews</i>
stukjes over netwerketiquette. Op het Internet circuleren ook
verschillende documenten over het onderwerp. </font></p>

<p><font face="N Helvetica Narrow,Times New Roman"><b>De auteur</b></font></p>

<p><font face="N Helvetica Narrow,Times New Roman">Peter van Eijk
helpt organisaties te communiceren met computers. Hij woont in
Utrecht en is bereikbaar op zijn e-mailadres </font><font
color="#0000FF" face="N Helvetica Narrow,Times New Roman"><u>pve@mindless.com</u></font><font
face="N Helvetica Narrow,Times New Roman">.</font></p>

<p><font face="N Helvetica Narrow,Times New Roman">[kader 1]</font></p>

<p><font face="N Helvetica Narrow,Times New Roman"><b>Spam</b></font></p>

<p><font face="N Helvetica Narrow,Times New Roman">Spam is een
bepaald soort ontbijtworst die zelfs door de Engelsen als een
minder geslaagd onderdeel van hun keuken wordt gezien. Spam
speelt de hoofdrol in een sketch van Monty Python. Die speelt in
een restaurant waar elk gerecht op het menu spam bevat,
bijvoorbeeld &quot;spam, eggs, bacon, sausages and spam&quot;. Op
de vraag van een klant of er ook iets zonder spam is, komt er een
ontkennend antwoord met minstens twintig keer het woord spam
erin. Spamming is dus het herhaaldelijk en niets ontziend
rondsproeien van een boodschap. Als een aantal mensen u <i>spams</i>
stuurt, dan loopt uw mailbox vol met <i>junk mail</i>. </font></p>

<p><font face="N Helvetica Narrow,Times New Roman">[einde kader
1]</font></p>

<p><font face="N Helvetica Narrow,Times New Roman">[kader 2]</font></p>

<p><font face="N Helvetica Narrow,Times New Roman"><b>Vijf tips
voor efficidnte e-mailcommunicatie</b></font></p>

<p><font face="N Helvetica Narrow,Times New Roman">1. Stuur een
e-mail alleen aan iemand voor wie uw boodschap van belang is.</font></p>

<p><font face="N Helvetica Narrow,Times New Roman">2. Beschrijf
de essentie van uw boodschap in het onderwerpsveld.</font></p>

<p><font face="N Helvetica Narrow,Times New Roman">3. Stuur
e-mails met speciale opmaak en attachments alleen aan wie ze kan
lezen.</font></p>

<p><font face="N Helvetica Narrow,Times New Roman">4. Hanteer een
correcte en beleefde taal.</font></p>

<p><font face="N Helvetica Narrow,Times New Roman">5. Denk na
over de rol die uw bericht in de dialoog met uw publiek heeft.</font></p>

<p><font face="N Helvetica Narrow,Times New Roman">[einde kader
2]</font></p>
<script src="http://www.google-analytics.com/urchin.js" type="text/javascript">
</script>
<script type="text/javascript">
_uacct = "UA-1416350-2";
urchinTracker();
</script>
</body>
</html>
