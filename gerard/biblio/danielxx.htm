<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/danielxx.htm -->
<HTML><HEAD>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE width="75%">
  <TBODY>
  <TR>
    <TD>
      <HR>
      <FONT size=+1>Daniël</FONT> 
      <P>Een tocht naar de roots van het Afrikaans met Daniël <BR>Een tocht naar 
      de roots van Daniël, een portret 
      <P>Ik had het Taalmonument al vaker van een afstand gezien, maar ik had 
      nog nooit de moeite genomen voor de omweg. Ik kreeg er bovendien nare 
      <I>Blut und Boden</I> beelden bij. Het stamde uit die triomfialistische 
      dertiger jaren die de voedingsbodem werden voor de latere apartheid. Ik 
      zag het ook als symbool van de hubris van die dagen. Het deed mij pijn: 
      Toen was het fout gegaan, en omkeren was niet meer mogelijk</P>Maar nu 
      liep ik er rond met Daniël. Het monument van dichtbij bevestigde die 
      gevoelens. Naast de snelle opgaande lijnen, zag ik ook de abrubte 
      neergaande. Ik was niet gekomen voor dit deel van de Afrikaanse 
      geschiedenis. Ik wilde van het hier-en-nu weten; van de oerkrachten van 
      deze gemeenschap in een crisis. Een gemeenschap die opnieuw zoekt naar 
      leven en samenwerking, niet meer naar dominantie. Dat hoopte ik, en dat 
      had ik ook al aangetroffen. 
      <P>Ik had bijna drie maanden krantenberichten en radioprogramma’s in mij 
      opgenomen en mij gemengd in discussies over wat Afrikaans 
      <I>hier-en-nu</I> betekent. Ik had mensen ontmoet die er slechts in 
      <I>tempoe doeloe</I>-termen over spraken, en die het in feite hadden 
      afgeschreven. Ook mensen die met een nieuwe taalstrijd oude posities 
      wilden herstellen, en, gelukkig, ook anderen die voor het Afrikaans een 
      realistische plek zochten in het taalmozaiek van de toekomst. Ik had er 
      een “oorlogsverslag” over geschreven, maar het werd een beschrijving van 
      een totale verwarring met lichte tekens van zich herstellende oerkrachten. 
      </P>
      <P>Maar Daniël had mij op het andere been gezet. Heel onopvallend had hij 
      mij laten delen in zijn liefde voor de streek waar wij die ochtend 
      kris-kras doorheen waren gereden. Hij had verteld van zijn theorie hoe in 
      deze streek van Paarl en Franschhoek, zijn geboortestreek, het moderne 
      Afrikaans was ontstaan. Hoe het Afrikaans was ontstaan toen mensen met 
      verschillende talen elkaar ontmoetten, elkaar voorzichtig aftastend. Hoe 
      zij kostbare nieuwe woorden koesterden die hadden bewezen een lichtpuntje 
      te kunnen zijn, een houvast voor de volgende stap van toenadering. Het 
      domineren van één taal over de ander is van een andere orde. <BR>—”Dat is 
      politiek, dat is imperialisme, dat komt later”, had hij gezegd.<BR>—”Het 
      Afrikaans is niet een besmet soort Nederlands wat wij ‘zuiver’ moeten 
      houden. Het is een taal van ons samen.”<BR>Zo had ik weinig over Afrikaans 
      horen praten. De onderliggende theorie van de meesten was toch die van het 
      ‘besmette Nederlands’ geweest dat je ‘schoon’ moest houden. En als het 
      niet kon, dan moest je je maar overgeven aan de vijand.</P>Vanaf de 
      monumentheuvel konden wij het hele landschap overzien:<BR>—”Daar is 
      Franschhoek. In dat dal woonden de Hugenoten die het katholieke Frankrijk 
      waren ontvlucht”, en met een wijds gebaar wijst hij naar het dal aan onze 
      rechterkant.<BR>—”En daar ligt Paarl, daar woonde Pannevis de 
      vooruitstrevende onderwijzer die in Daljosafat, in 1882, vlak daarnaast, 
      de eerste hogere school stichtte, de ‘Gedenkschool der Hugenoten, waar dat 
      nieuwe Afrikaans werd onderwezen en gebruikt. In de verte zie je de kerk 
      van Wellington met dominee Murray, notabene van Schotse herkomst, die een 
      grote rol heeft gespeeld in het kerkelijk gebruik van deze taal.”<BR>—”Die 
      franse Hugenoten met hun bijbel, en die nederlandse kolonisten met hun 
      Statebijbel, waren op elkaar aangewezen. Voor dagelijks gebruik 
      ontwikkelden ze een taal en die groeide in de jaren steeds verder af van 
      de taal van de bijbel van hun voorouders. Maar de bijbel vertalen in deze 
      ‘zelfgemaakte’ taal ging de meesten nog te ver. Maar dat was precies wat 
      Pannevis voorstelde. Hij had begrepen dat de vorming van deze nieuwe taal 
      eiste dat School en Kerk moesten samenwerken.” 
      <P>Ja, dat had ik ook begrepen. Die goddelijke oorsprong van Het Boek 
      verhinderde de vertaling. Dan liever het Engels van de King James Bijbel 
      die de nieuwe overheersers meebrachten. Maar Pannevis en de zijnen zetten 
      door, ondanks kritiek in eigen kring. Van Engelse zijde was er natuurlijk 
      ook kritiek en belachelijkmakerij. In de dokumentatie van het taalmuseum 
      vond ik de volgende aanhaling uit <I>Cape Times</I> van 13 September 
      1877:</P>
      <BLOCKQUOTE><I>“An attempt is being made by a number of jokers near Cape 
        Town to reduce the ‘plat Hollands’ of the street and kitchen to a 
        written language and perpetuate it. They are carrying their joke well. 
        They have a newspaper, have published a history of the Colony, an 
        almanak, and to crown the joke - a grammar.</I><BR><I>It is impossible 
        to read these productions without laughing, because one cannot help 
        feeling while reading that the writers are themselves laughing while 
        they write. The spelling, the words, the idiom, the grammar - all such 
        may at any time be taken from the mouth of any old Hottentot. Add to 
        this that there is an evident effort on the part of the writers to say 
        what they have to say with all the dry sly humour of that gentleman, 
        especially if he is ‘een biejie gedrenk’. The promotors of the<B> 
        Patriot</B> (accent the last syllable) movement are laughed at and 
        ridiculed by their sensible countrymen, but they stick to their joke 
        (....)<BR>But these jokers carry their joke unto profanity. They say, 
        ‘Ons toekoms is in Gods hand. Ons hoop de Heere zal ons Genootskap lei 
        op zyn weg, tot zyn eer!’. ‘Met gebed gesluit’.</I><BR><I>This is 
        scandalous, and worthy of men who, because they see no possibility of 
        maintaining, or, rather, of restoring among the mass of old Colonists 
        the language of Holland, would keep out English by trying to make the 
        lingo of slang of the lower Hottentots the language of these people - 
        even South Africa”</I> </BLOCKQUOTE>Ook in deze tekst vond ik het 
      ‘van-vreemde-smetten-vrij’ argument, het ideaal van de ‘pure’ taal, in de 
      laatste zin: <I>maintaining/ restoring the language of Holland</I>. Dat 
      argument zou in de latere fasen van de wording van Standaardafrikaans weer 
      domineren. Pannevis en zijn Genootskap van Regte Afrikaners (GRA) wordt 
      enigszins terzijde geschoven en door moderne wetenschappers: 
      <BLOCKQUOTE><I>“In werke oor die geskiedenis van Afrikaans word die rol 
        van die GRA in die meeste gevalle oorskat. Hulle werk is egter op andere 
        maniere voortgesit, soos deur die aksies van die Afrikanerbond in sy 
        beginjare.” </I></BLOCKQUOTE>
      <P></P><A name=A></A>De schrijver wijt het vooral aan het gebrek aan grote 
      politieke figuren. De Afrikanerbond had die wèl, en hij voegt er aan toe: 
      <I>“Die sukses van ‘n taalbeweging kan slegs aan politieke winste gemeet 
      word.” </I>(Afrikaans in Afrika, AiA p43)<A 
      href="http://ourworld.compuserve.com/homepages/Gerard_Van_Eyk/danielxx.htm#*)">*)</A> 

      <P>En wat die Afrikanerbond er van gemaakt heeft, hebben we in de 
      apartheidsjaren gezien. Precies die ‘politiek’ die Daniël het begin van 
      het ‘taalimperialisme’ had genoemd. Pannevis had (òòk) voor 
      <I>kleurlinge</I>, zoals hij het stelde, een bijbelvertaling op het oog, 
      maar de politiek maakte het steeds ‘witter’. <I>Die Taalcommissie van die 
      Suid-Afrikaanse Akademie vir Wetenskap en Kuns</I> houdt de spelling heel 
      erg ‘Nederlands’. 
      <BLOCKQUOTE><I>“Dit val op dat hulle nie tred gehou het met die 
        spellingvernuwings en -vereenvoudigings wat daar al in Patriot-Afrikaans 
        en Arabiese Afrikaans voorgekom het nie. In die jongste tyd word daar 
        egter van die Nederlandse model afbeweeg.” </I>(AiA p45) </BLOCKQUOTE>
      <P></P>
      <P>De zeer grote groepen elders in het land met andere soorten Afrikaans 
      werden buitengesloten, dat waren kleurlingen en zwarten. Deze hadden hun 
      taal nooit erkend gevoeld in het Standaardafrikaans dat de grote zegetocht 
      begon.</P>
      <P>Maar dat soort gegevens zal ik later pas leren kennen als we het 
      Taalmuseum in Paarl bezoeken. Nu staan we nog op de monumentheuvel en 
      kijken uit over de streek waar het Standaardafrikaans werd 
      geboren.<BR>—”Daar is de <I>plaas</I> van mijn grootmoeder, en daar die 
      van mijn oom,” en Daniël wees op bepaalde plekken tegen de 
      heuvels.<BR>—”Winefarms?”, vroeg ik.<BR>—”Nee, tafeldruiven. Als student 
      bracht ik hier mijn zomervakanties door en hielp bij de oogst.”</P>
      <P>Hij was geen boer geworden. Hij was nu gepensioneerd als <I>chartered 
      accountant</I>. Hij had aan de eerste Afrikaanstalige Universiteit 
      gestudeerd in Stellenbosch. Dat hoorde ook bij de historie van de groei en 
      erkenning van het Standaardafrikaans.<BR>—”De school van Daljosafat, de 
      bijbel uit Wellington, de krant, Die Afrikaanse Patriot, uit Paarl en 
      later de universiteit van Stellenbosch,” wees Daniël nog eens aan, “dat 
      was allemaal hier vlak bij elkaar.”</P>
      <P>Dat zonnige landschap, met zijn groene dalen en heuvels en bergen aan 
      de horizon, ging voor mij leven. Daniël noemde meer <I>plaas</I> met 
      levendige details van andere rollenspelers, de drukker van de krant, de 
      politicus die het volhield om in het parlement Afrikaans te spreken, en 
      vertelde hoe deze politicus in het parlement had gezegd:<BR>—”De helft van 
      de mensen in deze zaal zijn bobbejanen.”<BR>Toen hij door de voorzitter 
      werd verzocht deze woorden terug te nemen had hij gezegd:<BR>—”De helft 
      van de mensen in deze zaal zijn géén bobbejanen.”</P>
      <P>Daniël wees op de onderlinge afstand van die woonplekken. Deze mensen 
      kenden elkaar allemaal. Ik zag ze bij elkaar op bezoek gaan. Ik zag de 
      kinderen naar school lopen, Ik zag de boeren naar de kerk trekken. Ik zag 
      hoe hun krant op de <I>plaas</I> werd gelezen. </P>
      <P>Dit was ook een stuk persoonlijke geschiedenis van Daniël. Hij had die 
      groei persoonlijk meegemaakt. Hij had veel van de oudere hoofdrolspelers 
      persoonlijk gekend. Van anderen kende hij de verhalen uit de eerste hand. 
      Dat bijbel-initiatief van de onderwijzer Pannevis was van 1874, de 
      erkenning als ambtelijke schooltaal was van 1914 en als ambtelijke taal 
      —naast het Engels— is er pas erkenning in 1925.<BR>—”Mijn grootmoeder is 
      bij Pannevis op school gegaan en woonde enige jaren bij hem in huis in 
      haar studiejaren.” </P>
      <P>Later zien wij in het Taalmuseum van Paarl de originele boekerij van 
      Pannevis in zijn gereconstrueerde werkkamer. Daniël laat zijn hand zacht 
      over de ruggen van de boeken glijden en zegt zichtbaar ontroerd:<BR>—”Dit 
      moet mijn grootmoeder als jong meisje precies zo hebben gezien. Zò leerde 
      zij de wereld en de boeken kennen waar ze mij als kind van vertelde.” </P>
      <P>Pannevis was een moedige activist , en zijn initiatief had niet 
      onmiddellijk resultaat. Ook in eigen kring was er weerstand zoals het 
      bovenstaande citaat uit Cape Argus meldt:<BR><I>“.... laughed at and 
      ridiculed by (their) sensible countrymen .... “</I><BR>Het initiatief van 
      Pannevis leidt pas in 1907 tot een eerste bijbelvertaling, maar <I>Die 
      eerste Afrikaanse Bybelvertaling</I> is pas in 1933 gereed. Het 
      establishment had er veel tijd voor nodig. De taal die er uit rolde was 
      gebaseerd op slechts één van de drie varianten die na de kolonisatie waren 
      ontstaan. Die waren vervolgens een eigen leven gaan leiden. Het Afrikaans 
      dat in het destijdse Transvaal en de Vrijstaat werd gesproken vormde de 
      grondslag. Het was het zgn <I>Oosgrensafrikaans</I>, onmiskenbaar de 
      ‘witste’ van de drie. Het was ontstaan uit vrijburgers die veeboer waren 
      geworden en die aan de toenmalige oostgrens lange tijd afgezonderd hadden 
      gewoond. Het was in een vijandige omgeving, waardoor ze, anders dan op de 
      Kaap, zich minder op de zwarte bevolking aangewezen voelden. Daardoor werd 
      hun taal niet meer opnieuw door andere talen beïnvloed, was daardoor 
      ‘witter’. Deze groep gaat in de tijd van de Grote Trek naar de Vrijstaat 
      en Transvaal. Het latere establishment beschouwde dit Afrikaans als het 
      enige wat ze serieus konden nemen. Ook hierin lag al een element van de 
      latere apartheid dat in wezen een (hautaine) kolonistenmentaliteit is. 
      Deze keuze heeft het Afrikaans in bredere zin geen goed gedaan. Het is ook 
      dit ‘establishment’-Afrikaans wat door de regerings-ideologie werd 
      beschermd en bevoordeeld. Dat is nu weggevallen. 
      <BLOCKQUOTE><I>"Dié besef is besig om deur te dring. Nadat Afrikaans 
        lank deur ‘n regering beskerm is wat hom nasionalisties-ideologies 
        goedgesind was, word hy nou deur ‘n nuwe regering met ander ideologiese 
        planne bedreig.” </I>(Die Burger, 3 April 2000, redaktioneel artikel). 
      </BLOCKQUOTE>
      <P>Die bescherming leidde tot het gevoel van triomfalisme, waarvan het 
      Taalmonument met zijn sterke opgaande lijnen getuigt. Maar die 
      omhooggaande lijnen hebben in de werkelijkheid van de beton een einde, en 
      gaan dan onverbiddelijk omlaag. Onbedoeld drukt het taalmonument ook die 
      neergang uit.<I> “The Rise and The Fall of Afrikaans”</I>, dacht ik, toen 
      ik rondliep voor het maken van wat foto’s. De vraag is of dit Afrikaans de 
      andere vormen van Afrikaans met zich mee zal sleuren. Het ‘andere’ 
      Afrikaans is veel dieper verweven met Afrika, maar de sprekers zijn ook 
      heel diep verwond door het ‘witte’ Standaardafrikaans.</P><B>Wat is dat 
      ‘andere’ Afrikaans?</B><BR>In de bronnen die ik tot nu toe had 
      geraadpleegd, de krant, de radio en de-man-in-de-straat, had ik niet 
      gehoord van meer soorten Afrikaans met een eigenstandige ontwikkeling. Wel 
      had ik begrepen dat Afrikaans voor veel gekleurde en zwarte mensen 
      moedertaal of huistaal is. Ook had ik begrepen dat die ‘anderen’ het 
      Afrikaans ‘heel slecht’ uitspraken, het was niet het ‘echte’ Afrikaans van 
      ‘ons soort mensen’. Kortom zoals veel ‘echte hollanders’ praten over 
      ‘niet-Amsterdams’. 
      <P>In het taalmuseum leerde ik van de lopende tentoonstellingen, van de 
      dokumentatie en van het boekje “Afrikaans in Afrika” (AiA), hoe de vork in 
      de steel zat. In de ontstaansgeschiedenis van het Afrikaans sinds Van 
      Riebeeck in 1652 de VOC nederzetting stichtte, met het doel vers vlees, 
      vruchten en groente aan de Indiëvaarders te verschaffen, worden op het 
      ogenblik drie historische hoofdstromingen onderscheiden waarvan één de 
      grondslag werd van het Standaardafrikaans, het <I>Oosgrensafrikaans</I>. 
      Er is ook het <I>Oranjerievierafrikaans</I> dat per saldo het 
      allergrootste verspreidingsgebied heeft verworven. In de westelijke helft 
      van het land spreekt meer dan 80% van de bewoners Afrikaans als huistaal, 
      vaak de enige taal die ze voluit kunnen spreken. Meer recent ontstaat, 
      volgens moderne taalwaarnemers, nog een geheel nieuwe vorm van het 
      Afrikaans in de <I>townships, </I>het <I>Tsotsi Afrikaans</I>, dat vrijuit 
      leenwoorden uit veel talen gebruikt. Al deze varianten hebben sterke 
      Nederlandse trekken<I>,</I> maar hoe verschillend zijn ze niettemin! Ik 
      zal proberen de saillante details van hun rijke cultuurgeschiedenissen 
      samen te vatten.</P><B>De eerste 50 jaar</B><BR>De Kaap, vòòr 1652, had al 
      kontakten met Europese schipbreukelingen en handelaren. Daar was een soort 
      <I>schepelingen Portugees</I> van overgebleven. Van Riebeeck nam VOC 
      ambtenaren mee, die een stijf soort Nederlands schreven, maar dat wellicht 
      niet praatten. Dan waren er de matrozen en de soldaten die sowieso minder 
      geletterd waren. Al vlug importeert van Riebeeck slaven die zich enerzijds 
      aanpassen aan wat de situatie biedt, maar ook hun eigen taal meenemen. 
      Tussen 1658 en 1700 zijn dat er totaal 1296, uit Indië 653, uit Madagascar 
      310, uit Oost Indië 189, uit Afrika 87 en van elders 57. Die nemen vooral 
      Portugees en Maleis mee, . Het is zeker dat de eerste 50 jaar —naast het 
      officiele Nederlands— ook Maleis als schrijftaal wordt gebruikt. De derde 
      groep zijn de vrijburgers, de onafhankelijken, veelal van Europese 
      herkomst, veel Duitsers ook, handelaren, ex-ambtenaren, ex-soldaten en 
      ex-matrozen. De tellingen van 1679 respectievelijk 1701 geven het volgende 
      beeld: 450 cq 550 VOC ambtenaren, 471 cq 1491 slaven, en 232 cq 1275 
      vrijburgers 
      <P>Hoe hebben deze mensen zich onderling verstaanbaar gemaakt? Wat was de 
      taal in de verschillende taalkringen? De slaven werkten in Nederlandse 
      huishoudens en leerden daar een soort Nederlands, maar ‘s nachts sliepen 
      ze in de (verplichte) slavenlogementen, waar ze zich ook verstaanbaar 
      moesten maken en waar nieuwkomers zich de op dat moment bestaande 
      taalvariëteit aanleerden. Wellicht helemaal volgens de theorie die Daniël 
      huldigde: nauwkeurig luisterend en nieuwe gemeenschappelijke woorden, wààr 
      ze ook vandaan kwamen, zorgvuldig koesterend als lichtpuntje van menselijk 
      contact. Daar was veel Portugees en Maleis bij, dat nog in het huidige 
      Afrikaans voortleeft, maar geleidelijk groeide er toch een grote 
      Nederlandse component en de Portugese verdwijnt. Maar niet alleen de 
      slavenkinderen leerden die taal, ook de kinderen van de kolonisten die 
      door slaven werden verzorgd leerden dit soort Afrikaans en beïnvloedden zo 
      de taal van de latere vrijburgers. In de slavenlogementen werden al snel 
      scholen voor slaven gesticht en ook kinderen van de ambtenaren en 
      vrijburgers gingen daarheen. Het is duidelijk dat daar niet het ambtenaren 
      Nederlands werd onderwezen, maar over wat het wel was, is geen zekerheid. 
      Zeker is dat het lange tijd Maleis was, de handelstaal, maar tenslotte 
      mondt het uit in (Kaaps) Afrikaans.</P><B>Oranjerivierafrikaans</B><BR>In 
      de eerste helft van de achttiende eeuw wordt de kolonie geteisterd door 
      een pokkenepidemie. Dat is een reden voor de Koi om uit de Kaapprovincie 
      weg te trekken. Wie waren de Koi? Zij waren de zwervende veehoudende 
      stammen waarvan de kolonie vee kocht voor scheepsproviand. Als handelstaal 
      ontstond er een Koi-variant van het Kaapse Afrikaans. In feite verloren de 
      Koi in dat contact hun eigen taal en hielden er dat soort Afrikaans aan 
      over als ‘moedertaal’.<I></I> Wat ik van de Koi her en der lees, geeft mij 
      een gevoel van grote treurnis. De kolonisten beschouwden het vee als 
      handelswaar, maar voor de Koi had het die betekenis niet. Het was zelfs 
      geen teken van welvarendheid. Hun omgang met die dieren, hun 
      toegewijdheid, had een dieperliggende spirituele betekenis. 
      <BLOCKQUOTE>“<I>Als gevolg van die handelsbehoeftes van die Nederlanders 
        was volgehoue kontak tussen die nederzetters en die Koi noodzaaklik in 
        die vroeë dekades van die Kaapse geskiedenis, selfs al het hierdie 
        kontak teen die wil van die meeste van die Koi geskied. Openlike 
        vyandighede, wederzydse wantroue en selfs oorloë was die gevolg 
        hiervan.<BR>Die kontak met die Nederlanders het nog belangriker gevolge 
        vir die Koi gehad en uiteindelik ‘n hoë prys van de Koi gevra. Deur die 
        kontak met die Nederlanders is hulle sociale stelsel vernietig. Nuwe 
        kapteins is deur die Nederlanders aangestel, siektes wat hier vreemd was 
        het dodelike gevolge vir hulle gehad, hulle het op groot skaal die 
        Nederlanders se taal begin praat, hulle kon nie meer so vry met hulle 
        vee beweeg soos vroeër nie en het mettertyd hulle tradisionele 
        grondgebiede verloor. (...) Die taal van die Koisprekers het ook al 
        uitgesterf. (...) Hulle status als veeverskaffers het verander na dié 
        van veewachters. </I>(AiA p24, 25) </BLOCKQUOTE>
      <P>De Koi kenden het begrip stamhoofd niet, hun spirtuele relatie met hun 
      vee werd nooit erkend, ook de schrijver van <I>Afrikaans in Afrika</I> 
      noemt het niet. De jongere generatie vernederde zich tot veeleveranciers 
      en zij eindigden als veewachters van de vrijburgers die zelf veeboer waren 
      geworden. Ze trokken weg toen de pokkenepidemieën kwamen en vestigden zich 
      aan de Oranjerivier de huidige grens met Namibië, maar zij verspreiden 
      zich ook over de hele westelijke helft van Zuid-Afrika. Het is de 
      moedertaal van de meeste mensen in die streek, want ook de vrijburgers 
      namen die taal over. Op de moderne taalkaarten staat de westelijke helft 
      van Zuid-Afrika vermeld als meer dan 80% Afrikaans als huistaal. In de 
      loop van de negentiende en twintigste eeuw is het Koiafrikaans nog meer 
      verspreid in oostelijke richting doordat aan de Oranjerivier diamant werd 
      ontdekt (Kimberley 1871) waardoor zij opnieuw van hun domein werden 
      verjaagd.</P>De ontwikkeling van de geschreven taal komt van enkele 
      missiestaties zoals Wuppertal, Mamre en Genadendal. Een van de eerste 
      Afrikaanse scholen ontstaan hier (1814). Kleuterscholen in 1834 en 
      colleges in 1838. <I>De Bode van Genadendal,</I> de krant, werd al vanaf 
      1859 gedrukt, lang voor <I>De Afrikaanse Patriot</I> uit Paarl. Zij hadden 
      ook een van de eerste drukpersen van Zuid-Afrika. Samen met het Kaapse 
      Afrikaans is het de meest ontwikkelde vorm van Afrikaans. In dat licht 
      bezien was het initiatief van Pannevis, de GRA, dat door de Afrikanerbond, 
      en door het laag ontwikkelde Oostgrensafrikaans werd overgenomen, een 
      inhaalslag, een politieke coupe. 
      <BLOCKQUOTE><I>“Benewens godsdiens is by sendigstasies ook op onderwys 
        en opvoeding gefokus. Een van die bekendste sentrums van geleerdheid in 
        die binneland van Suid-Afrika was die sendingstasie by Kuruman waar 
        eerwaarde Robert Moffat vanaf omstreeks 1822 gewoon en gewerk het. 
        Onderwys was so belangrik dat Moffat byvoorbeeld ‘n dagskool begin het 
        nog voordat die woonhuise by die sendigstasie voltooi was.” </I>(AiA 
        p29) </BLOCKQUOTE>
      <P>Het Oranjerivierafrikaans heeft op vele manieren het Standaardafrikaans 
      beïnvloed. Heel veel plaatsnamen en namen van planten en dieren komen uit 
      het Koiafrikaans. Ook is er grammatikale beïnvoeding: de dubbele 
      ontkenning, het gebruik van <I>se</I> in bezitsconstructies (<I>die man se 
      hond, </I>de hond van de man) en meervoudsvormen zonder gebruik te maken 
      van meervoudsmorfenen (<I>trop skaap, </I>een aantal schapen; <I>klomp 
      bees,</I> een aantal koeien) zijn daarvan enkele voorbeelden. Een ander 
      kenmerk van Oranjerivierafrikaans is zijn bijzonder beschrijvende manier 
      van iets te zeggen, iets dat een apart, beeldrijk, cachet geeft aan 
      Afrikaanse woorden in Nederlandse oren. “<I>Dit kan duidelik aangetoon 
      word dat die taal van die Koi Standaardafrikaans in vele opsigte beïnvloed 
      het”. </I>(AiA p31).</P><B>Oosgrensafrikaans</B><BR>De volgende groep die 
      wegtrekt uit de Kaap zijn de veeboeren, veelal (blanke) nakomelingen van 
      matrozen, soldaten (ook nogal wat duitse) en ambtenaren voorzover die niet 
      met hun hele gezin naar Nederland waren teruggekeerd na het einde van hun 
      dienstverband. Zij nemen de vrijburgervariant van het Kaapse Afrikaans met 
      zich mee. Dat was bepaald niet de beschaafd-stijve taal van de VOC 
      ambtenaren. Het vertoonde aanvankelijk natuurlijk grote overeenkomsten met 
      het Kaapse- en het Koiafrikaans. Zij trekken langs de zuidkust naar het 
      oosten en verblijven enige decennia aan de toenmalige oostgrens, wat hun 
      de naam <I>Oosgrensafrikaans</I> oplevert. Het was een <I>“trekkende en 
      boerende gemeenschap"</I>. 
      <P>Reizigers en historici uit die tijd berichtten dat er weinig scholing 
      en leeskennis was. Er waren hier geen missiestaties, <I>sentrums van 
      geleerdheid</I>, die, zoals in het westen, <I></I>uitgingen van de 
      realiteit van de gesproken taal en daarbij een adekwate schrijftaal 
      ontwikkelden en daarmee aansluiting vonden bij de rest van de cultuur en 
      religie. Hoewel na 1806 de VOC uit de Kaap verdwijnt, proberen deze 
      veeboeren nog lang het ideaal van Nederlands vol te houden, vooral als ze 
      deftig voor de dag wilden komen of bij formeel taalgebruik. Daarover 
      bestaan koddige anecdotes: 
      <BLOCKQUOTE><I>“Afrikaanssprekendes het dit egter nie baje goed reggekry 
        om Nederlands te praat of te skryf nie. In baie gevalle was de 
        Nederlands uit die Bybel hulle enigste voorbeeld. Die korrektheid van 
        die Nederlands “vir spesiale geleenthede” wat die grensboere soms 
        gebruik het, het nie net afgehang van die Nederlandse voorbeelde nie, 
        maar ook saamgehang met die sprekers se vlak van geleerdheid. Die meeste 
        Oosgrensboere het baie min geleertheid gehad." </I>(AiA p34) 
      </BLOCKQUOTE><A name=B></A>De rol van de Statebijbel in de ontwikkeling 
      van het Afrikaans is niet geheel duidelijk. Fritz Ponelis in zijn rubriek 
      <I>Taalskatkis</I><A 
      href="http://ourworld.compuserve.com/homepages/Gerard_Van_Eyk/danielxx.htm#**)">**)</A> 
      <A name=B></A>gaat daarop in. Vooraanstaande Nederlandse taalgeleerden, zo 
      zegt hij, beweren dat de Statebijbel een remmende invloed op de 
      ontwikkeling van het Afrikaans heeft gehad, maar Ponelis gelooft dat niet 
      omdat het taalgebruik van dat Nederlands <I>"ligjare verwyderd (was) van 
      die Kapenaars se taalervaring”.</I> Bovendien was de Afrikaanse bevolking 
      <I>“uiters swak geletterd en sou die meeste van hulle die Statebybel net 
      met die grootste moeite kon lees”. </I>Mij valt op in zijn argumentatie 
      —dit terzijde— dat Ponelis <I>Kapenaars</I> gebruikt waar het correcter 
      zou zijn <I>Oosgrensafrikaans</I> te gebruiken. Het waren de 
      oostgrensboeren die zich aan de bijbel vastklampten, niet de kapenaars, 
      die hadden een veel vrijere omgang met hun taal en waren ook meer 
      ontwikkeld. 
      <P>Toch is er in die tijd een bijna onafgebroken stroom van Statebijbels 
      naar Zuid-Afrika gekomen. In musea en (bekende) verzamelingen bevinden 
      zich 62 exemplaren van de zeventiende eeuwse uitgave, en 105 exemplaren 
      van de achttiende eeuwse. Ook is er een reisverslag van de Duitse reiziger 
      Lichtenstein uit 1803 dat zegt dat het houden van huisgodsdiensten 
      algemene praktijk was op de Kaapse buitenposten. 
      <BLOCKQUOTE><I>“Lichtenstein vertel van ‘n veldkornet De Beer van die 
        Karoo wat elke oggend huisgodsdiens gehou en ‘n lang gebed uit die 
        Statebybel gelees het”.</I> </BLOCKQUOTE>Ik vraag mij af hoe ik dat 
      vasthouden aan een lang vervlogen ideaal moet duiden. Het moeten koppige 
      dromers zijn geweest of taalfanaten die, anders dan de Oranjerivier 
      <BR>Afrikanen en de Kaapse Afrikanen, niet de sociale werkelijkheid konden 
      accepteren. Ik zie er de mentaliteit in die de voedingsbodem voor de 
      latere apartheid werd. De Oosgrensboeren leefden vrij afgezonderd en 
      trokken later naar Transvaal en de Vrijstaat. Zij waren het ook die het 
      initiatief van Pannevis overnamen, er grote politieke kracht achter zetten 
      en het Standaardafrikaans “zeer Nederlands” maakten. Het werd niet meer 
      alleen een strijd tegen het Engels, zij maakten er ook een strijd tussen 
      Afrikaans en Nederlands van. (AiA p49) 
      <P>Het werd zò Nederlands dat de andere Afrikaanssprekenden, de zwarten en 
      de kleurlingen, er zich niet meer in herkenden. Toen de Afrikaanssprekende 
      politieke partij regeringspartij werd, en na een tijd het gebruik van deze 
      ene soort Afrikaans afdwong, kon het Soweto-drama ontvlammen in 1976 dat 
      begon met een protestmars van scholieren tegen die taalverplichting. Veel 
      zwarten en gekleurden hebben hun Afrikaanse moedertaal prijsgegeven ten 
      gunste van het Engels. Afrikaans middelbaar onderwijs werd vervolgens door 
      niet-blanken gesaboteerd onder de slagzin: <I>“Eers vryheid, dan 
      onderwys". </I>(AiA p54). Het is daarom nogal hypocriet van sommige 
      Afrikaanders als ze wijzen op het grote aantal niet-blanke 
      Afrikaanssprekenden om zich te verdedigen tegen de aantijging dat het de 
      ‘apartheidstaal’ is die voor de vroegere bevòòrdeling moet 
      boeten.</P><B>Het Tsotsi Afrikaans</B><BR>Moderne taalgeleerden hebben 
      studies gemaakt van de nieuwe talen die in de buitenwijken van de grote 
      steden en townships wordt gesproken. Daar is veel <I>taal-in-wording.</I> 
      Er tekent zich een nieuwe taal af die een kombinatie is van veel talen, 
      maar de component Afrikaans blijft heel sterk daarin aanwezig. 
      Buitenwijken en townships zijn in dat opzicht misschien wel te vergelijken 
      met de Kaap van de eerste vijftig jaar. Voorlopig schijnt iedere streek 
      zijn eigen tsotsitaal te hebben, maar het vrijelijk gebruik ervan op de 
      lokale radiostations, het gebruik in populaire tijdschriften en het 
      verschijnen van ontspanningsliteratuur maakt dat het wellicht geen 
      voorbijgaande mode is. Landswijde homogenisatie lijkt op gang te zijn. 
      Sommige van die teksten worden aangeraden en zelfs voorgeschreven voor de 
      boekenlijst op middelbare scholen en dragen bij aan het leesplezier. 
      Misschien doen ze op die manier de taalgeschiedenis van de Kaap van de 
      eerste vijftig jaar dunnetjes over. 
      <P><B>Het Kaapse Afrikaans</B><BR>Het Kaapse Afrikaans is eigenlijk het 
      meest interessante en honderd jaar geleden onmiskenbaar het meest 
      ontwikkelde. Het is in eerste instantie niet goed te begrijpen waarom dat 
      niet tot het Standaardafrikaans heeft geleid. Het zou een heel ander 
      Afrikaans zijn geworden. Ik heb er nergens iets over gelezen of gehoord. 
      Het Pannevis initiatief was inderdaad in de Kaapprovincie, zij het aan de 
      periferie. Het was bovendien niet in eerste aanleg gericht op 
      taalhegomonie, maar op het brengen van een bijbel die door iedereen kon 
      worden begrepen en was gericht op volksscholing cq volksverheffing. Dat 
      streven naar taalhegomonie kwam later. Daniël had dat al gezegd. Kaapstad 
      had de wil tot taalhegomonie niet. Misschien waren het toch de ‘echte 
      &amp; blanke’ Boeren van het Oosgrensafrikaans die, nadat ze de autonomie 
      over ‘hun’ land aan de Engelsen hadden verloren, voor een soort revanche 
      waren gemotiveerd en hun gelijk (hun identiteit) in een taalstrijd 
      zochten. </P>In het Kaapse Afrikaans spelen de slaven een grote rol. Zij 
      waren maar in zeer geringe mate meegetrokken naar het binnenland en ook na 
      de vrijlating in 1838 bleven ze in Kaapstad wonen. Zij vormden niet één 
      sociale eenheid, maar in de laatste 50 jaar vòòr hun vrijlating was er wel 
      sprake van een hechte band tussen kleinere groepen. Na de komst van de 
      Engelsen ontstaat er een engelssprekende groep, al blijft die, 
      noodzakelijkerwijs, het Afrikaans verstaan.
      <P></P>
      <P>Veel slaven waren Moslim geworden en die Moslimgemeenschap heeft een 
      grote rol gespeeld in de optekening van het Kaapse Afrikaans. Rond 1842 
      vormde een groep van de nakomelingen van de slaven, als Moslimse 
      gemeenschap, een derde van de bevolking van Kaapstad (AiA p12). Veel van 
      de nakomelingen wonen er nu nog in dezelfde huizen en wijken als vroeger 
      ook al is hun belangrijkste en grootste woon- en zakenwijk, het 
      beroemd/beruchte Distrikt Zes, in de laatste stuiptrekkingen van het 
      apartheidregime platgebulldozerd en zijn de bewoners ver weg van Kaapstad 
      naar <I>Townships</I> verbannen. De andere wijk, Bo-Kaap, bestaat nog, 
      heeft nog een groot deel van zijn oorspronkelijke bevolking maar is nu ook 
      een toeristische attractie. 
      <P>De Islam had als leertraditie het overschrijven van teksten om die 
      vervolgens uit het hoofd te leren. Van die <I>Kop Les Boeke</I>, die door 
      schoolkinderen zijn geschreven zijn enkele bladzijden bewaard gebleven. 
      Dat waren niet alleen Koran teksten, maar vooral ook teksten van 
      uitlegboeken. Daardoor werd ook het gewone gesproken Afrikaans in het 
      Arabische schrift vastgelegd. Dat was fonetisch, en het is daarom onze 
      enige bron waaruit wij de uitspraak van het oude Afrikaans kunnen 
      afleiden.</P>In de dokumentatie van het Taalmuseum vond ik een citaat uit 
      <I>The Afrikaans of the Cape Muslims from 1815 to 1915, Achmat Davids. 
      Universiteit van Natal (Durban), 1991. </I>over de school op Dorpstraat 
      37, Bo-Kaap: 
      <BLOCKQUOTE><I>"Hierdie was die eerste Afrikaanse skool in die land en 
        Moslemkinders het hier onderrig in Kaapse Afrikaans ontvang. Die stigter 
        van dié <B>Madrasah</B> was Tuan Guru (onderwyser) ‘n prins van Tidore 
        in de Ternate-eilande. Hij is door die VOIK as banneling na Robbeneiland 
        gestuur. Teen 1807 het 375 slawekinders reeds hier onderrig in die Koran 
        en Arabies ontvang. In dié skooltjie het die Kaapse Moslem-taal 
        —Arabiese Afrikaans— verder ontwikkel en is “Bo-Kaapse Afrikaans” in die 
        Arabiese skrif geskryf. Die eerste vertaling van die Koran uit Arabies 
        in Afrikaans is in hierdie geboutjie begin deur Achmat van Bengale.”</I> 
      </BLOCKQUOTE>Dit citaat geeft terloops nog een detail van onze eigen 
      Nederlandse koloniale geschiedenis. Dit voorbeeld wijst er bovendien op 
      dat er nog een alternatieve ontstaanstheorie is, volgens welke het 
      Afrikaans niet in Afrika, maar in een van de andere Nederlandse (VOC) 
      kolonies is ontstaan en door (maleise) slaven en bannelingen naar Afrika 
      is gebracht. (bron: Documentatie van het Taalmuseum). 
      <P>Voor de uitoefening van het Moslimgeloof is het kunnen lezen van de 
      Koran nodig en vereist dus een zekere graad van geletterdheid. Veel slaven 
      waren geletterd genoeg om te kunnen lezen en schrijven, terwijl talloze 
      matrozen, soldaten en vrijburgers in het binnenland analfabeet waren. 
      Behalve de allereerste aantekeningen van de <I>Kop Les Boeke</I> zijn er 
      tussen 1869 en 1957 ongeveer zestig Arabies-Afrikaanse publikaties 
      verschenen en vormen een belangrijk deel van het Afrikaanse culturele en 
      literaire erfgoed. (AiA p13).</P>Daarom hoeft het volgende citaat ons niet 
      te verbazen. Als Distrikt Zes niet was verdwenen zou het gebruik van 
      Arabische letters voor Afrikaans wellicht nog uitgebreider zijn geweest: 
      <BLOCKQUOTE><I>"Mense wat net Kaapse Afrikaans geken het, het nog lank 
        daarna hulle skryfwerk in Arabiese letters bly doen. Vandag is daar nog 
        steeds enkele Afrikaanssprekende mensen in die Bo-Kaap wat so skryf. 
        Wanneer hulle vir hulle Afrikaanse boodskappe vir hulle vriende stuur, 
        skryf hulle in Arabiese skrif!"</I> (AiA p16) </BLOCKQUOTE>
      <P><B>Alternatief Afrikaans</B><BR>Met dergelijke grote verschillen tussen 
      het Kaapse Afrikaans en de standaardtaal, is het onontkoombaar dat er 
      problemen ontstaan voor de kinderen aan het begin van het schooljaar. Heel 
      wat leermoeilijkheden werden er door veroorzaakt. Daarvan waren vooral de 
      onderwijzers zich al lang bewust. Maar de apartheidsregering had er geen 
      oog voor, negeerde het wellicht. 
      <BLOCKQUOTE><I>“Die kern van die probleem is dat die Afrikaans wat op 
        skool gebruik moet word, al te veel na bevoordeling van “wit” Afrikaans 
        lyk”</I> (AiA p17). </BLOCKQUOTE>Pas in de tachtiger jaren kunnen die 
      problemen landwijd bekend worden gemaakt. <I>Die Kaaplandse Professionele 
      Onderwysersunie (KPO), </I>met ondersteuning van sympatieke politieke 
      krachten zorgen voor een spreekbuis. De ontevredenheid wordt een protest 
      tegen de eenzijdige beklemtoning van het Standaardafrikaans. 
      <I>"Onderliggend aan hulle protes lê ook hulle afkeer van de bevoordeling 
      van “wit” Afrikaans deur die destydse apartheidsregering” </I>(AiA p18). 
      <P></P>Het gaat niet alleen om de taal als zodanig. Het is ook de vreemde 
      leefwereld die door het voorgeschreven onderwijsmateriaal wordt opgeroepen 
      waar deze Kaaps-Afrikaanse scholieren niets van herkennen. Die 
      ‘boekenmensen‘ leven in dorpen en straten die ze niet herkennen en houden 
      zich bezig met zaken waar ze in eigen kring nooit van hebben gehoord. 
      Verder stelt het Standaardafrikaanse onderwijsmateriaal blanke politieke 
      standpunten eenzijdig voor en miskent de rol van de andere taalgebruikers. 
      In lesmateriaal wat over de Kaap gaat wordt Kaaps Afrikaans gebruikt om 
      karakters als niet-blank te typeren, terwijl dat niet met de Kaapse 
      werkelijkheid overeenstemt. 
      <P>Op het KPO-congres van 1988, als de scheuren in het apartheidsbolwerk 
      al zichtbaar beginnen te worden, wordt veel gepraat over <I>Alternatief 
      Afrikaans. </I>Het begrip heeft echter verschillende inhouden voor 
      verschillende sprekers. In mijn ogen is het typisch de agenda van een 
      beginnende emancipatiebeweging van de eigen taal. Er zijn gevoelens van 
      miskenning. Er wordt over gesproken dat deze taalvariëteit beter zou zijn 
      toegerust om het Afrikaans van de toekomst te herbergen. Men wil een 
      rechtmatiger plaats in de officiële taalgeschiedenis die nu doet alsof 
      alle Afrikaanssprekers blank zouden zijn en dat blanken alleen 
      Standaardafrikaans spreken. Ook de grammatikale strukturen van andere 
      taalvariëteiten worden schromelijk verwaarloosd in schoolboeken. Maar de 
      meeste mensen verstaan er toch een schoolvak Afrikaans onder dat gezuiverd 
      is van rasse(voor)oordelen en van de bevoordeling van de blanken. Men 
      beklemtoont dat Afrikaans aan alle sprekers behoort en een subgroep niet 
      het alleenvertegenwoordigingsrecht kan opeisen. (AiA p18) 
      </P>Moedertaalsprekers van het Kaapse Afrikaans nemen intensief deel aan 
      culturele en literaire aktiviteiten. Zij produceren talloze publikaties 
      òver de taal en ìn die taal. De weerstand tegen Engels en de angst voor 
      Anglicismes, die bij sprekers van Standaardafrikaans voorkomt, is hun 
      onbekend<I></I>. Er is een levendig gemeenschapstheater, er zijn 
      schrijvers en dichters met een aanzienlijke lijst van jonge schrijvers, 
      vooral op toneelgebied. Dat leer ik uit de tweede hand, want ik kan het 
      niet allemaal beoordelen. Ik ben echter, deels toevallig, zoals zoveel van 
      mijn bronnen, wel gestuit op nogal wat verzetsliteratuur. Ik heb twee 
      gedichten op mijn website (<I>tuiste</I> in het Standaardafrikaans) gezet. 
      Een daarvan wil ik ook hier opnemen, het is in Kaaps Afrikaans en komt uit 
      de bundel <I>Aankoms uit die skemer</I> van Mercia Makier uit 1988. 
      <BLOCKQUOTE>
        <BLOCKQUOTE><I><B>A danger to the state</B></I><BR><I>Ek soek vi 
          Jesus<BR>vannie township<BR>Hy't Hom hie kô wegstiek<BR>by sy vrinne 
          somewhere hie<BR>wannie squad soek Hom oek<BR>cause Hy sê hy's meer 
          lief virrie armes<BR>en worrie nie much van society nie<BR>and that's 
          a danger to the state<BR><BR>Mercia Makier, 1988</I> 
      </BLOCKQUOTE></BLOCKQUOTE>Daniël weet niet wat hij in mij heeft aangericht 
      door mij naar het Taalmonument te leiden en mij zijn liefde voor zijn 
      geboortestreek en zijn taal te tonen. Hij gebruikte geen dikke woorden. 
      Hij praatte zelfs weinig, maar dat weinige, zijn gebaar, en met name hoe 
      hij de boekerij van Pannevis aanraakte en hoe zijn herinneringen aan zijn 
      grootmoeder in hem opkwamen sprak boekdelen. Dit <I>oversized</I> 
      geschreven portret zinkt erbij in het niet. Ik zal hem een copie sturen 
      met een persoonlijk briefje. Gelukkig heb ik zijn adres. 
      <HR width="50%">

      <P>*) <A name=*)></A>Afrikaans in Afrika, Christo van Rensburg (red.), 
      Achmat Davids, Jeannette Ferreira, Tony Links en Karel Prinsloo, Pretoria, 
      Eerste uitgawe 1997, J.L. van Schaik, Uitgewers, Arcadiastraat 1064, 
      Hatfield, Pretoria, ISBN 0 627 02244 8, 100pag. 50Rand. <A 
      href="http://ourworld.compuserve.com/homepages/Gerard_Van_Eyk/danielxx.htm#A">terug 
      naar aanhaling</A></P>
      <P>**) <A name=**)></A>Fritz Ponelis, Die Nederlandse Statebijbel en 
      Afrikaans, Taalskatkis, Die Burger, 3 April 2000. Daarin wordt aangehaald 
      een boek van W.J. van Zijl, Van skeepskis na wakis tot boekrak (1992) 
      waaruit hij de gegevens over Lichtenstein en de aantallen Statebijbels 
      haalde. <A 
      href="http://ourworld.compuserve.com/homepages/Gerard_Van_Eyk/danielxx.htm#B">terug 
      naar aanhaling</A></FONT> 
      <P><FONT size=-1>Yzerfontein, zaterdag 8 april 2000<BR>© 2000, Gérard van 
      Eyk</FONT> 
      <HR>
    </TD></TR></TBODY></TABLE></CENTER></BODY></HTML>
