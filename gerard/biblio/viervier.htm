<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/viervier.htm -->
<HTML><HEAD><TITLE>vier vier vier en veertig</TITLE>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE border=0 width="67%">
  <TBODY>
  <TR>
    <TD bgColor=#ffcc33>
      <CENTER><FONT face=arial,helvetica><FONT size=+2>Vier, vier, vier en 
      veertig</FONT></FONT> </CENTER>
      <P><BR>
      <P><FONT face=arial,helvetica><FONT size=+0>
      <P>Binnenkort is het 4 april. Dan zal het 55 jaar geleden zijn dat ik in 
      Venlo moest hollen voor mijn leven. Met een aantal klasgenoten op de 
      Goltziusstraat. Tenminste zo is het in mijn herinnering. Er moeten nog 
      mensen in Venlo wonen, wellicht goed gedocumenteerde kenners van de 
      Venlose oorlogsjaren: Was het zo? Of was het toch anders? Het is goed zo'n 
      herinnering eens na te trekken.</FONT></FONT> 
      <P><FONT face=arial,helvetica><FONT size=+0>Het moet 's morgens zijn 
      geweest, een uur of elf, die vierde april 1944. In mijn herinnering is het 
      Dinsdag. Op die dag, op de tweede klas HBS, moest ik proefwerk maken. Ik 
      schreef "4.4.44" met de breedschrijvende vulpen die ik toen mooi vond, 
      want ik was mij bewust van zeldzame cijfercombinatie. Ik had net naam en 
      datum op het formulier geschreven of er was luchtalarm. Dat betekende voor 
      ons hollen over de straat naar de schuilkelders bij verschillende families 
      in de Goltziusstraat. Ieder kende zijn plekje. We hadden al eens geoefend, 
      maar nu was het serieus.</FONT></FONT> 
      <P><FONT face=arial,helvetica><FONT size=+0>Ik moest naar familie Ex. Die 
      woonden zo'n 100 meter in de richting van het spooremplacement. Onze klas 
      zat in de Mostardschool, boven het distributiekantoor, want het 
      Thomascollege was gevorderd door de duitsers als kazerne. Van de andere 
      schuilkelderplekken herinner ik mij alleen het huis van de architect De 
      Bruijn er tegenover, want na de oorlog zat ik bij Huub, de zoon, in de 
      klas.</FONT></FONT> 
      <P><FONT face=arial,helvetica><FONT size=+0>Op dat spooremplacement, in 
      het verlengde van de straat stond zwaar afweergeschut om het vliegveld te 
      verdedigen. Dat geschut was omgeven door lichter spul om het zware geschut 
      te verdedigen. Terwijl we holden waren de engelse jagers er al (Spitfires 
      of zo) om het zware afweergeschut buiten werking te stellen vòòr de logge 
      bommenwerpers kwamen. Als 'tiener' was ik al goed op de hoogte van dit 
      soort militair-technische zaken. Dat zou nog heel wat meer worden in de 
      maanden daarna. Dit was een van de eerste aanvallen op het vliegveld. 
      Daarom was het zo indrukwekkend.</FONT></FONT> 
      <P><FONT face=arial,helvetica><FONT size=+0>Het was een heel vuurwerk, en 
      veel lawaai, want die jagers doken schietend in de richting waarin wij 
      holden. En de duitse mitrailleurs schoten uit alle macht in onze richting. 
      Toen heb ik 'hollen voor mijn leven' geleerd! Er waren gewonden door wat 
      afdwalers werd later gezegd, maar niet van mijn klas. Jaren later, in mijn 
      militaire dienst, leerde ik dat de kans om getroffen te worden heel gering 
      is: Het lawaai en de lichtspoormunitie is vooral 
      imponeringsgedrag.</FONT></FONT> 
      <P><FONT face=arial,helvetica><FONT size=+0>Terug in de klas, lag dat 
      papier er nog. Vol stof. Het proefwerk ging gewoon door. Ik heb dat papier 
      jarenlang bewaard. Zeker tot 5.5.55. Dat herinner ik mij, want toen 
      studeerde ik in Delft. Het was een goede gelegenheid om er een stevige 
      borrel op te nemen met vrienden op de Virgiel, de societeit; wellicht meer 
      om de zeldzame cijfercombinatie dan om wat anders.</FONT></FONT> 
      <P><FONT face=arial,helvetica><FONT size=+0>Maar ook op 6.6.66, 7.7.77 en 
      8.8.88 heb ik het gevierd. Alleen, met een borrel of zo. Ik heb dit 
      verhaal eigenlijk nooit verteld, maar het schiet mij te binnen omdat het 
      dit jaar 9.9.99 zal worden. Dan zal het de laatste keer zijn van deze 
      merkwaardige rekenkundige reeks: Vijf termen van 11 jaar, 1 maand en 1 
      dag, 55 jaar, 5 maanden en 5 dagen. Die reeks ga ik afsluiten. De volgende 
      term is 10 oktober 2010 --10.10.10-- vind ik niet zo fraai. Die daarna 
      komt, 11.11.21, slaat nergens op. Afhaken dus! Het is zo mooi 
      genoeg.</FONT></FONT> 
      <P><FONT face=arial,helvetica><FONT size=+0>Er zijn talloze andere reden 
      voor een 'borrel met mezelf'. Misschien ga ik er wel ieder jaar eentje 
      nemen op vier April. Dan maak ik wat gonio-sommetjes, want ik dacht dat 
      het een gonio-proefwerk was. Ook goed om mijn geheugen wat te laten 
      joggen. Of misschien zijn er Venlonaren die met hun reakties mijn geheugen 
      prikkelen. Dat zou een nòg leukere manier zijn.</FONT></FONT> 
      <P><FONT face=arial,helvetica><FONT size=-1>San Sebastian de La Gomera, 
      Zaterdag, 13 Maart 1999 <BR><FONT face=arial,helvetica><FONT size=-1>© 
      1999 G.H.A. van Eyk, escritor itinerante.</FONT></FONT> 
      <HR noShade SIZE=3 width="90%">
      </FONT></FONT> 
</TD></TR></TBODY></TABLE></CENTER></BODY></HTML>
