<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0045)http://www.van-eijk.net/pve/txt/time4hunt.htm -->
<HTML><HEAD><TITLE>Time management voor verkenners</TITLE>
<META content="text/html; charset=iso-8859-1" http-equiv=Content-Type>
<META content=PvanEijk name=AUTHOR>
<META content="MSHTML 5.00.2919.6307" name=GENERATOR></HEAD>
<BODY leftMargin=20>
<P><FONT face=Arial size=5><B>Time management voor 
verkenners.<BR></B></FONT><FONT face="Times Roman"><BR>Peter van Eijk, 28 okt 
2001. </FONT><FONT color=#0000ff face="Times Roman"><BR></FONT><FONT 
face="Times Roman"><BR>Stel: je komt terug van boodschappen doen. Je dochter 
laat de deur naar de straat openstaan, haar fiets staat buiten, niet op slot, je 
wil boterhammen maken, want je valt van de graat van de honger, er is geschreeuw 
van boven want er is wat van de trap gevallen. Wat doe je het eerste? En 
waarom?</FONT></P>
<UL>
  <LI><FONT face=Arial size=4><B>1. </B></FONT><B>Inleiding</B> </LI></UL>
<P><FONT face="Times Roman">Dit verhaal gaat over fundamenteel verschillende 
soorten manieren van het verdelen van werk over tijd, of tijd over werk. Het 
gaat over misverstanden hierover die leiden tot pijnlijke en stressvolle 
situaties voor mensen. Het gaat over de oorzaken van die misverstanden. Omdat, 
als we die oorzaken beter begrijpen, het wellicht makkelijker wordt er wat aan 
te doen, en te komen tot beter functioneren en minder stress. <BR>Deze oorzaken 
zijn wellicht fundamenteler dan menigeen denkt, daarom zijn ze waarschijnlijk 
ook zo moeilijk te zien. Bij wijze van voorbeeld zullen we daarna zien dat deze 
verschillen in een opdrachtgever adviseur relatie tot voordeel kunnen worden 
omgebogen.</FONT></P>
<UL>
  <LI><FONT face=Arial size=4><B>2. </B></FONT><B>Verkenners en beheerders</B> 
  </LI></UL>
<P><FONT face="Times Roman">Er zijn verschillende soorten werk. Er is werk dat 
makkelijk planbaar is, en dat weinig verstoringen kent. Het bestaat uit min of 
meer voorspelbaar regelmatige taken, waarvan de vruchten op langere termijn 
duidelijk worden.<BR>Er is ook werk dat eigenlijk vooral uit plotselinge 
gebeurtenissen en de reactie erop bestaat. In een moment kan de situatie 
plotseling veranderen, en een totale inspanning vereisen. Andere momenten lijken 
te bestaan uit eeuwig wachten. De te besteden tijd tot het doel laat zich 
moeilijk voorspellen, en de inspanning is niet evenredig aan het resultaat. Elk 
moment is anders. Interrupties zijn niet vermijdbaar, en het beste wat je kan 
doen is je er op voor te bereiden. <BR>De oer voorbeelden van deze soorten werk 
zijn de landbouw en de jacht. De landbouw vergt over een langere tijd 
voortdurende verzorging van gewassen en vee, taken waarvan van te voren redelijk 
is in te schatten wanneer ze nodig zijn, en hoeveel inspanning ze kosten. De 
jacht, en het verzamelen in de vrije natuur van eten, vergen een heel ander 
soort aandacht. Als je geluk hebt vind je binnen vijf minuten eten, als je pech 
hebt kost het een week. <BR>Het ene soort werk noemen we beheerder werk, en het 
andere verkenner werk. </FONT></P>
<P><FONT face="Times Roman">In de verschillende soorten werk die de moderne 
maatschappij kent vinden we deze karakteristieken nog steeds terug. Het werken 
aan een lopende band, verzorgende taken of het afhandelen van dossiers, zijn 
typische beheerder bezigheden. Creatieve beroepen, zoek en speurwerk, uitvinden 
en sommige vormen van lesgeven en hulpverlening zijn typische verkenner 
bezigheden. <BR><BR>Er zijn trouwens aanwijzingen dat er genetische, erfelijke, 
verschillen zijn tussen `hunters' en `farmers'. Iedereen heeft zijn eigen 
mengseltje van deze genen. Complete volksstammen kunnen hierin van elkaar 
verschillen. Ook zijn er regionale verschillen.</FONT></P>
<P><FONT face="Times Roman">Waar het nu om gaat is dat beide soorten elk hun 
eigen karakteristieke manieren van werk en time management hebben. Dat wat voor 
de ene soort goed is, is voor de andere soort absoluut onverstandig.</FONT></P>
<P><FONT face="Times Roman">Wie kan zich een EHBO afdeling voorstellen die op 
maandag alle botbreuken doet, op dinsdag de verbrandingen, en alleen op woensdag 
slagaderlijke bloedingen?<BR>Hoe zit het met het afhandelen van storingen? Je 
zegt tegen de monteur: hij doet het niet, hoe lang duurt het voor het 
gerepareerd is? Welke monteur kan dat goed voorspellen?</FONT></P>
<UL>
  <LI><FONT face=Arial size=4><B>3. </B></FONT><B>Wat is time management?</B> 
  </LI></UL>
<P><FONT face="Times Roman">Time management bestaat uit een aantal technieken 
die proberen de spanning tussen de wenselijke tijdsbesteding en de realisatie 
ervan draaglijk te maken.<BR>Traditionele time management gaat uit van het 
netjes opdelen van de tijd in taken waarover je die tijd en aandacht wilt 
verdelen. Dat veronderstelt onder meer dat het enigszins voorspelbaar is hoe 
lang iets gaat duren. De taken waarover je je tijd wilt verdelen stel je eens in 
de zoveel tijd vast. Op gezette tijden ga je er dan voor zitten om je tijd over 
die taken te verdelen, en als het ware een begroting te maken. Die begroting 
verdeelt dan geen geld maar tijd. De taken leidt je af uit de lange termijn 
doelen die je jezelf stelt. <BR>Deze technieken hebben minstens twee 
beperkingen. Zo geven ze weinig houvast in de vertaling van doelen naar taken, 
en zeggen je ook niet wat je moet doen als de werkelijkheid anders 
uitpakt.<BR><BR>Modernere inzichten in time management, zoals onder meer 
verwoord in Covey "First things first!", zoeken het antwoord hierop in 
"principes". Covey vindt dat er externe, fysieke principes zijn over hoe de 
wereld in elkaar zit, en daar moet je niet tegen proberen te vechten. Hij 
schaart principes een beetje onder de natuurwetten. Het zijn wetten waarvan je 
zelf, dan wel de maatschappij de waarheid onweerlegbaaar aanneemt. Een principe 
is bijvoorbeeld dat er een maximum snelheid is waarmee iets kan gebeuren. Als je 
planning daar geen rekening mee houdt, zul je die niet kunnen 
halen.<BR><BR>Covey heeft het daarbij onder meer over de "law of the farm". Als 
je in het najaar wilt oogsten, moet je in het voorjaar zaaien, en tussentijds 
regelmatig wieden en water geven. Tussen zaaien en oogsten zit essentieel en 
niet samendrukbaar <B>tijd</B>. Dat is één van de principes waarop de beheerders 
hun tijd moeten indelen. Die principes leiden je, ook als je door omstandigheden 
van je koers wordt afgebracht. In het voorjaar wordt er gezaaid, en niet eerst 
het huis afgebouwd, gereedschap gerepareerd, of feest gevierd. Daar zijn andere 
tijden van het jaar voor.<BR><BR>Doelen en principes bestaan echter in een 
bredere context. Deze context noemen we onze bedoeling (purpose). Met welke 
bedoeling zijn wij op aarde, waar dienen wij voor? Waarin vinden wij de meeste 
voldoening? Er moet dus ook iets van een mission statement (sense of purpose) 
zijn, dat niet altijd aan 'common sense' of 'natuurlijk, zo hoort het' kan 
worden overgelaten.<BR><BR>Covey benoemt een "law of the farm", maar er is ook 
nog iets als een "law of the hunter" te onderscheiden. De "law of the hunter" is 
iets als: Grijp de mogelijkheid als die er is, handel met doortastendheid. 
Schiet het beest voor het weg is. Pluk de bessen nu ze rijp zijn, en niet 
morgen. "Have lunch or be lunch." <BR>Om in dat ene moment de juiste keuze te 
kunnen maken voor de manier waarop je je tijd gebruikt is een voorgeprogrammeerd 
besef nodig van wat de juiste handeling is. Dat besef is ook weer op principes 
en purpose gebaseerd. Als je principe is dat je kinderen tot zelfstandige 
volwassenen moeten opgroeien, maar dat je tot die tijd een verantwoordelijkheid 
hebt voor hun veiligheid, zul je bij een huiselijk ongelukje (zie het begin van 
mijn verhaal) een duidelijke lijn hebben en de situatie kunnen uitnutten als 
leermoment. Heb je die principes niet tot je beschikking, dan zul je deze 
situatie zien als een onverdraaglijke verzameling verstoringen van de status 
quo. Covey noemt het hanteren van principes bij afwijkingen "Showing integrity 
in the moment of choice". <BR><BR>De kunst van time management is dus blijkbaar 
om tot een goede geïnternaliseerde visie te komen die op het juiste moment 
direct en zonder nadenken kan toepassen. Dat vergt bijvoorbeeld oefenen en 
fantaseren.<BR><BR>De "law of time management" wordt dan: "als je wilt bereiken 
wat je wilt, zul je de principes moeten kennen, en doen wat nodig is volgens die 
principes." Die principes zijn de wetten die in de natuur liggen, of die je zelf 
ontdekt hebt over hoe de wereld in elkaar zit. Onder deze principes kunnen we 
ook rekenen dat verschillende mensen op een verschillende manier de wereld 
ervaren.<BR></FONT></P>
<UL>
  <LI><FONT face=Arial size=4><B>4. </B></FONT><B>Verschillende belevingen en 
  wereldbeelden<BR></B>
  <P><FONT face=Arial><B>4.1. </B></FONT><B>Tijd</B> </P></LI></UL>
<P><FONT face="Times Roman">Mensen worden zich bewust van een noodzaak tot time 
management wanneer ze problemen gaan krijgen met de manier waarop ze hun tijd 
besteden en indelen. Veelal ontstaan die problemen doordat andere mensen 
simpelweg andere verwachtingen hebben over tijd en besteding van tijd. Deze 
verschillen leiden tot misverstanden, en het is daarom belangrijk om eerst eens 
stil te staan bij de verschillende manieren waarop mensen tijd kunnen ervaren. 
Uiteraard is hier weer het punt dat je tijdbeleving moet passen bij de taak. 
Zoals een baas tegen mijn vader zei aan het einde van diens stage: "Je moet wat 
meer leren de tijdmachine voor je te laten werken. Jij wil alles ineens en 
tegelijk klaar hebben."<BR><BR>Om te beginnen is er natuurlijk het verschil 
tussen korte termijn en lange termijn. De landbouwer overziet bijvoorbeeld een 
jaar. Voor een jager kan een seconde het verschil uitmaken tussen wel of geen 
eten. Gaat de tijd altijd even hard? Duurt elke dag even lang? Krijgt elk uur 
evenveel aandacht? Elke minuut? Veel mensen rapporteren over situaties met grote 
intensiteit, zoals een ongeluk, dat de tijd "even stil leek te staan", en ze 
zich uitgebreid details kunnen herinneren die zich in een tijdsbestek van een of 
twee seconden afspeelden. Dit speelt niet alleen in de waarneming, het 
beïnvloedt ook het handelen: hoe comprimeerbaar is de tijd die ergens voor nodig 
is? Dat verschilt nogal. "Gras gaat echt niet harder groeien als je er aan 
trekt.", maar "the early bird gets the worm". De tijd die nodig is om met een 
auto 100 kilometer af te leggen is nauwelijks comprimeerbaar (of uitrekbaar!). 
Andersom is het zo dat je soms in een paar minuten met iemand bij kan praten of 
je waardering uit kan spreken, terwijl je daar ook uren omheen kan praten. 
<BR><BR>Voor de meerderheid der mensen in de moderne maatschappij (onze 'common 
sense' cultuur), is tijd een gestaag voortschrijdend continuüm. Het een komt na 
het ander. Er is een sequentie of volgordelijkheid van gebeurtenissen. Laten we 
dit lineaire tijdbeleving noemen.<BR>Voor verkenners daarentegen zijn er op elk 
moment een aantal ontwikkelingen aan de gang elk hun eigen dynamiek hebben. Je 
kan linksaf gaan, je kan rechtsaf gaan, je prooi ook. Daarna ontstaat een nieuwe 
situatie met nieuwe mogelijkheden, en al die mogelijkheden moet je min of meer 
tegelijk beschouwen. Een soort parallelle tijdsbeleving, waarbij al die 
mogelijkheden zoals ze zich voor zouden kunnen doen, en in het verleden hebben 
voorgedaan, samengevat zijn in één moment: het `nu'. Als al je tijdsbeleving 
zich concentreert in het nu, dan staat het begrip `later doen' eigenlijk gelijk 
aan `niet doen'.<BR><BR>Tussen parallel en lineaire tijdbeleving is een soort 
tussenvorm, die zich in zekere zin als beide kan voordoen. Dat is de cyclische 
tijdbeleving, als in dagen, weken, maanden, jaren,. generaties. In deze 
tijdbeleving schrijdt de tijd voort waarbij zij na verloop van tijd weer op 
hetzelfde punt terecht komt. Maar het misverstand kan groot zijn als die 
cyclische beleving leidt tot een echt "mañana-gevoel": "Morgen is er weer een 
dag, dezelfde als gisteren, waar maak je je druk over?" En dat tegenover iemand 
die diep heeft ingeworteld "dat de tijd altijd voorgoed voorbij gaat", maar 
intussen wel met dagen, weken en jaren rekent als operationeel instrument; om de 
onafzienbare tijd in te delen. Tijd als een soort cirkel tegenover tijd als een 
rechte lijn naar het oneindige. En allebei hebben ze dezelfde agenda met dagen, 
weken en jaren op zak.<BR><BR>De cyclische tijdbeleving is een verwarrende. 
Causaliteit (oorzaak en gevolg), begin en einde zijn er maar moeilijk in te 
vatten. Tegelijkertijd is het een handig hulpmiddel voor het indelen van de 
tijd: elke cyclus is een soort patroon van standaard tijdindeling. "In een 
normale week doen we eerst dit en daarna dat." De cyclus is een handig 
hulpmiddel, maar je moet wel weten wanneer het losgelaten moet worden.<BR><BR>De 
tijdsbeleving moet passen bij de taak, en veel problemen ontstaan als dat niet 
zo is. Als je ziet dat je wekelijkse vergaderschema vol zit, is dat alleen een 
probleem als je de benodigde tijd alleen als een cirkel ziet. Met een lineaire 
tijdsbeleving is de oplossing voor de hand liggend. Verlaag de frequentie: doe 
sommige zaken tweewekelijks, dat schept ruimte in de cirkel, terwijl op langere 
termijn er nog steeds vooruitgang is.<BR><BR>Om vast te stellen hoe mensen met 
tijd omgaan, kun je ze bijvoorbeeld vragen waar ze de verschillende momenten in 
de tijd zien. Wijzen ze verschillende mogelijkheden naast elkaar aan, of zien ze 
ze achter elkaar liggen? Het kan ook zijn dat men cirkelvormige of golfvormige 
bewegingen maakt. In onze maatschappij zeggen we vaak dat de toekomst voor ons 
ligt. Dat komt nog op de weg die we gaan. Men zegt dat voor de oude Grieken de 
toekomst achter hen lag, die konden ze namelijk niet zien.</FONT></P>
<UL>
  <LI><FONT face=Arial><B>4.2. </B></FONT><B>Modaliteit</B> </LI></UL>
<P><FONT face="Times Roman">Modaliteiten betreffen noodzakelijkheden en 
mogelijkheden. Woorden die daarbij horen zijn "moeten, mogen, kunnen". 
Beheerders zijn geneigd te denken in termen van <I>moeten</I>. We hebben nu 
zaadjes in de grond gestopt, dus in het najaar moeten we bonen eten. Verkenners 
zijn geneigd te denken in termen van <I>"kunnen´</I>. We kunnen het eten hier 
zoeken, en we kunnen het verderop zoeken.<BR><BR>Beheerders ervaren een 
<I>noodzaak</I> tot het doen van werk, gebaseerd op een langdurig plan. 
Verkenners zien activiteiten als een <I>mogelijkheid</I> om tot iets te komen, 
daarbij vooral redenerend vanuit het hier en nu.<BR>Dat hangt wat samen met 
tijdsbeleving. Als activiteiten zich sequentieel afwikkelen zal na het één 
noodzakelijk het ander volgen (tunnelvisie). Als op enig moment een veelheid aan 
zaken kan gebeuren, en het van belang is om over elk van die mogelijkheden een 
beeld te hebben, is het handiger om een aantal parallelle ontwikkelingen in de 
tijd te beschouwen (helikoptervisie). Dit is een manier om naar flexibiliteit te 
kijken.<BR><BR>Wat gebeurt er nu als we een dagplan maken, en dat vervolgens als 
een noodzakelijkheid gaan zien? Dan hebben we een eigen keuze gemaakt uit het 
"kunnen", en die vervolgens vertaalt in een "moeten", dat we `buiten ons' 
plaatsen. Dat kan ons helpen omdat het ons motiveert tot actie. Het kan ons ook 
blokkeren en inperken als de omstandigheden zodanig zijn gewijzigd dat dat plan 
niet langer de beste keuze is. Weloverwogen zijn we op basis van onze principes 
tot het dagplan gekomen, maar dat dagplan kan nooit een hogere waarheid bevatten 
dan die principes. Vasthouden aan een dagplan onder interrupties is alleen 
zinvol als dat een grotere bijdrage levert aan de principes dan het ingaan op de 
interruptie. Principes en visie zijn nodig om te kunnen beoordelen wanneer een 
interruptie de moeite waard is. Zonder die visie laat je je door alles 
interrumperen, of door niets. "Showing integrity in the moment of choice". Als 
je voor de keuze gesteld staat toon je je ware principes. Dat geldt zowel voor 
beheerders als voor verkenners.<BR><BR>Tot slot nog een valkuiltje. Voor wie het 
zoeken naar mogelijkheden heeft in-geprogrammeerd zijn is er waarde in het 
aantal mogelijkheden. Meer mogelijiheden is waardevoller, los van de waarde van 
de individuele mogelijkheden. Voor zo iemand is het maken van een keuze soms 
moeilijk, het is dan namelijk nodig om afscheid te nemen van al die 
mogelijkheden en die ene keuze gefocusseerd te accepteren. Het lijkt vaak dat de 
waarde van de niet gekozen alternatieven samengenomen groter is dan die van de 
uiteindelijke keuze. De denkfout is natuurlijk dat je de waarde van de 
uiteindelijke keuze niet moet afzetten tegen de som van de waarde van alle 
alternatieven, maar tegen dat ene alternatief met de grootste 
waarde.<BR></FONT></P>
<UL>
  <LI><FONT face=Arial><B>4.3. </B></FONT><B>Woord en beeld</B> </LI></UL>
<P><FONT face="Times Roman">Wat voor soort representaties hanteren we over en 
handelen, en met name over de toekomst? In de ene soort situaties zijn woorden 
belangrijk in het beschrijven van doel en handelen. Dit is met name het geval 
als deze wat abstract zijn. Typische woorden zijn dan "verantwoordelijk", 
"zorg", "schuld", "gemeenschap", begrippen die niet eenvoudig te verbeelden 
zijn. In andere situaties zijn beelden relevanter, omdat concrete zaken daarmee 
tegelijkertijd met elkaar in verband kunnen worden gebracht. We herkennen de 
verbeelding van een tastbaar en concreet doel, zonder dat dat eenvoudig onder 
woorden te brengen is. Woorden zijn in sommige situaties niet snel genoeg. Een 
voorbeeld: bijna een filmcliché is de slow-motion rond een gevaarlijke situatie, 
waarbij je een van de personages met de mond langzaam een waarschuwing ziet 
vormen, die uiteraard geen effect meer heeft.<BR></FONT></P>
<UL>
  <LI><FONT face=Arial><B>4.4.</B></FONT> <B>Betekenis</B> </LI></UL>
<P><FONT face="Times Roman">Mensen in groepen hebben in meer of mindere mate 
gemeenschappelijke ideeën en symbolen, en waarden en normen. Dat is zelfs vaak 
de basis waarop de groep gedefinieerd is. Een groep collega's heeft bijvoorbeeld 
samen een doel of een functie, en een overeenkomst over de manier waarop 
daarnaar wordt gewerkt.<BR>Er zijn grote verschillen in de manier waarop men tot 
dat gemeenschappelijke komt, en hoe het wordt uitgedragen. Aan het ene uiterste 
staat een leider die als een soort hogepriester uitlegt wat ieders bijdrage is 
en die de zin van alles duidt. Deze leider verkondigt een soort geloof, waaraan 
niet hoeft te worden getwijfeld, en waar zelfs voortdurend aan wordt 
gerefereerd: "zo doen we dat hier", ook al begrijpt men niet helemaal waarom. 
<BR>Aan het andere uiterste staat een individualisme, waarin iedereen zelf 
uitprobeert en ervaart wat de beste manier van werken is. Hooguit zal dat wat 
succesvol blijkt bij de een, ook door anderen worden uitgeprobeerd. In een 
verkenner organisatie is de leider simpelweg de beste verkenner. Dat zijn hele 
verschillende opvattingen over leiderschap. Een verkenner leider is in 
tegenstelling tot een beheerder leider veel minder gericht op macht en 
verantwoordelijkheid. Van een verkenner leider wordt ook veel minder macht 
geaccepteerd.<BR>Is de leider degene die voor de taakverdeling zorgt, of is het 
degene die voordoet hoe het zou kunnen?<BR><BR>Waar komt die betekenis, de 
zingeving, vandaan? In een beheerder groep is er dus een centrale, 
gemeenschappelijke bron van betekenis, een catechismus als het ware. Een bron 
van zorg is dan altijd dat er veel mensen zijn die nauwelijks begrijpen hoe het 
werk dat ze doen samenhangt met collectieve doelen. Een belangrijk spirituele 
taak is dan groepsleden hun rol te laten begrijpen, of in ieder geval te laten 
accepteren. In een verkenner groep mag, nee moet, eenieder zijn eigen betekenis 
(wereldbeeld) genereren. Men wordt simpelweg afgerekend op het resultaat van dat 
wereldbeeld. Als je nieuwe sporen vindt, en die leiden naar eten, ben je het 
heertje.<BR><BR>Zowel verkenners als beheerders doen er goed aan te werken op 
basis van principes. Het verschil zit in de bron van principes. Beheerders 
zullen meer van collectieve principes uit moeten gaan, en hun resultaat 
collectief moeten verdedigen. Verkenners zullen meer van eigen principes uit 
moeten gaan, en hoeven ze alleen te verdedigen met het resultaat. Kwa time 
management is er dan een essentieel verschil: de verkenner moet bijvoorbeeld 
tijd inruimen om zijn eigen principes te ontwikkelen.<BR><BR>Een verschil is 
verder wellicht dat een beheerder onder die principes vaak ook meerekent dat wat 
in stenen tafels aan collectieve betekenis wordt aangedragen. Omgekeerd zal de 
verkenner zich bewust moeten zijn van de ontwikkeling van zijn eigen principes 
en het eigen wereldbeeld.<BR><BR>Schertsend zou je het verschil tussen uitgaan 
van collectieve betekenis en individuele betekenis met de volgende grappen 
kunnen illustreren: "100.000 Lemmings can't be wrong" en "Eén spookrijder? Ik 
zie er wel honderd!". <BR><BR>Zo zijn er ook verschillende manieren waarop je 
met de strategie in een onderneming om kan gaan. David Maister (een adviseur van 
adviseurs) onderkent hunter en farmer firma's in de zakelijke dienstverlening. 
Zijn voorbeeld verhaal is: een hunter group die halverwege de reis een kudde 
buffels tegenkomt gaat niet eerst terug naar het hoofdkwartier om te vragen of 
de buffels binnen de strategie vallen. "There is no strategy, just kill 
meat!"<BR><BR>Het een is niet beter dan het ander. Collectieve betekenis levert 
stabiliteit op, op basis waarvan jaren vooruitgepland kan worden. Individuele 
betekenis levert flexibiliteit op, die het mogelijk maakt in probleemsituaties 
een uitweg te vinden. Grote organisaties, die bijna per definitie doordrenkt 
zijn van een beheerdercultuur, zoeken vaak expliciet, al dan niet bewust, naar 
een injectie met verkennercultuur. Ze sturen medewerkers naar cursussen voor 
helicopterview of creativiteit en ze halen consultants in huis. Dat is een 
'bewijs' dat een samenwerking van beide culturen tot produktief resultaat kan 
leiden. Dat inzicht is het soms kost bare streven naar samenwerking 
waard.<BR><BR>Individualisten houden niet zo van regels en bevelen, en willen 
liever zelf begrijpen waarom iets nodig is, en op hun eigen manier het werk 
indelen. Verkenners die in groepjes werken hebben veel tijd nodig om elkaar en 
elkaars manier van werken te leren kennen, zodat als de crisis of acute situatie 
komt, er geen tijd wordt verspilt met coördineren. Besluitvorming is meer 
volgens consensus, en mensen worden meer als gelijke beschouwt. Zo er al een 
groepsgevoel is, is dat gericht tegen het domineren van de groep door een 
enkeling die zich als autoriteit voordoet. Verkenner groepjes zijn lossere 
verbanden, ze vormen makkelijk en ze vallen makkelijker uit 
elkaar.<BR><BR>Religie is bij uitstek een voorbeeld van collectieve zingeving. 
Het is dan ook boeiend om vast te stellen dat het ontstaan van de momenteel 
dominante godsdiensten samenhangt met de opkomst van de landbouw. De 
belangrijkste symbolen in de eucharistie viering zijn landbouw symbolen: brood 
en wijn. De bijbel verhaalt op vele plaatsen over de pijn en moeite die een volk 
doormaakt als zij de overgang naar landbouw of naar een ander soort landbouw 
maakt. Denk aan de verdrijving uit het hof van Eden, de toren van Babel, en de 
stenen tafels van Mozes, de zondvloed. Landbouw maakt een volk meer afhankelijk 
van een bepaalde manier van werken. De genoemde verhalen zijn ook voorbeelden 
van de grootse crises die een landbouw samenleving kan doormaken als die manier 
van werken niet meer werkt.<BR></FONT></P>
<UL>
  <LI><FONT face=Arial><B>4.5. </B></FONT><B>Congruenties in belevingen</B> 
</LI></UL>
<P><FONT face="Times Roman">Op alle hiervoor genoemde dimensies (tijd, 
modaliteit, woord en beeld, betekenis) zijn er fundamentele verschillen in 
beleving. Het is echter niet zo (zwart-wit) dat mensen ingedeeld kunnen worden 
naar de manier waarop ze iets beleven. Iedereen heeft wel de mogelijkheid om op 
elk van deze dimensies verschillende posities in te nemen. Iedereen kan boos en 
opgewekt zijn, maar sommige mensen zijn van nature meer opgewekt dan anderen. 
<BR>Eerder is het zo dat mensen geneigd zijn om in bepaalde situaties bepaalde 
belevingen als primair hulpmiddel te zien. Problemen ontstaan pas als de 
verschillende dimensies die in een bepaalde situatie worden gehanteerd niet bij 
elkaar passen, of elkaar slecht aanvullen. Naarmate je je meer bewust bent 
hiervan, wordt het makkelijker om improductieve belevingswijzen los te laten. 
<BR><BR>Wat past bij elkaar? Bij een lineaire en sequentiele tijdsbeleving past 
een modaliteit van "moeten". Bij snel handelen passen beelden, bij 
meerjarenplannen passen woorden. Bij onzekere situaties past een variëteit aan 
denkbeelden. Bij taal past volgordelijkheid, bij beelden gelijktijdigheid. In de 
volgende tabel staan deze samengevat. Cyclische tijd is een beetje een 
buitenbeentje, dat kan beide kanten op gebruikt worden.<BR><BR></FONT></P>
<TABLE border=1 cellPadding=0 cellSpacing=1>
  <TBODY>
  <TR>
    <TD vAlign=top><FONT face="Times Roman"><B>Beheerder</B></FONT></TD>
    <TD vAlign=top><FONT face="Times Roman"><B>Verkenner</B></FONT></TD></TR>
  <TR>
    <TD vAlign=top><FONT face="Times Roman">Lineaire tijd</FONT></TD>
    <TD vAlign=top><FONT face="Times Roman">Parallelle tijd</FONT></TD></TR>
  <TR>
    <TD vAlign=top><FONT face="Times Roman">Moeten</FONT></TD>
    <TD vAlign=top><FONT face="Times Roman">Kunnen</FONT></TD></TR>
  <TR>
    <TD vAlign=top><FONT face="Times Roman">Woord</FONT></TD>
    <TD vAlign=top><FONT face="Times Roman">Beeld</FONT></TD></TR>
  <TR>
    <TD vAlign=top><FONT face="Times Roman">Collectief</FONT></TD>
    <TD vAlign=top><FONT face="Times Roman">Individueel</FONT></TD></TR>
  <TR>
    <TD vAlign=top><FONT face="Times Roman">Stabiel</FONT></TD>
    <TD vAlign=top><FONT 
face="Times Roman">Flexibel</FONT></TD></TR></TBODY></TABLE>
<P><FONT face="Times Roman"><BR>Mensen ervaren problemen als hun eigen 
belevingen niet congruent zijn, als ze in een situatie hun dimensies niet hebben 
opgelijnd. Een voorbeeld: je moet een onduidelijk probleem binnen een uur 
oplossen, en er wordt je ook nog gevraagd om het op een bepaalde manier te doen. 
Problemen oplossen is een zaak van opties uitzoeken, van parallelle tijd. Daar 
hoort `kunnen' bij, en niet `moeten'. Daar hoort een individuele flexibele 
aanpak bij, niet een handboek oplossing.<BR><BR>Erger nog wordt het als mensen 
die moeten samenwerken, van verschillende belevingen uitgaan en zich dat niet 
bewust zijn. Een valkuil is het dan om je te laten opjutten vanuit een van de 
andere systemen, en de principes van een ander over te nemen zonder dat ze 
passen bij wat je doet. Als je daarentegen de verschillen gebruikt om elkaar aan 
te vullen ontstaan nieuwe mogelijkheden. Daarover gaat het volgende 
hoofdstuk.<BR></FONT></P>
<UL>
  <LI><FONT face=Arial size=4><B>5. </B></FONT><B>Verkenner in een beheerders 
  wereld</B> </LI></UL>
<P><FONT face="Times Roman">Uit het voorgaande wordt duidelijk dat verkenners 
met name een groot probleem kunnen hebben als ze in een wereld moeten werken die 
wordt gedomineerd door beheerder werk, en waarin beheerdernormen en -waarden de 
dienst uit lijken te maken. Helaas geldt dit voor veel verkenners. De 
verschillen tussen beheerders en verkenners kunnen leiden tot onbegrip en 
onvermogen om constructief met elkaar samen te werken. <BR>In dit hoofdstuk gaat 
het daarom speciaal over de afspraken die verkenners kunnen maken met hun 
(beheerder gedomineerde) omgeving, en over de manieren waarop verkenners hun 
eigen professie kunnen organiseren.<BR><BR>Vaak is het voor de verkenner van 
belang om een werkrelatie met beheerders te hebben. De verkenners kunnen nieuwe 
ideeën genereren of gevaren in kaart brengen. De beheerders daarentegen 
beschikken in het algemeen over grotere middelen. De fundamenteel verschillende 
belevingen maken de samenwerking echter niet eenvoudig. Het meest in het oog 
springen, zoals eerder besproken, de verschillende opvattingen over `tijd' en 
hoe die te besteden. Ook in andere dimensies wordt er letterlijk een andere taal 
gesproken, en een andere kaart van de wereld gehanteerd. Deze verschillen vormen 
tegelijkertijd de kracht en het risico van de samenwerking. Wil de samenwerking 
een succes worden dan is aandacht voor de communicatie nodig. De 
verantwoordelijkheid voor het overbruggen van de verschillen ligt om 
verschillende redenen helaas meestal op het bord van de 
verkenner.<BR><BR>Verkenners lijken zich vaak wat eenzaam en onbegrepen te 
voelen in de moderne samenleving. Dat is onder meer omdat verkenners op een 
fundamenteel verschillende manier met de wereld en regels omgaan. Veelal creëren 
ze hun eigen werkelijkheid, en hebben minder de neiging zich aan een collectief 
te conformeren. Hoe kan dan een verkenner zich staande houden in een beheerder 
maatschappij, waar een dergelijk collectief de basis van de samenleving vormt? 
Er is in een dergelijke situatie geen collectieve werkelijkheidsdefinitie om op 
terug te vallen. De verkenner zal dus expliciet moeten onderhandelen met de 
(beheerder)omgeving om tot een werkbare samenwerkingsdefinitie te komen. Die 
moet vooral op resultaat zijn gericht, en niet op "zoals het hoort". Je kan niet 
simpel terugvallen op de bestaande regels. De kracht ligt juist in het verkennen 
van de mogelijke afwijkingen.<BR><BR>In de moderne maatschappij zien we 
voorbeelden hiervan onder meer in adviseurs voor grotere organisaties. Deze 
organisaties zijn erg gericht op stabiliteit, en daarom autonoom matig in staat 
om te veranderen. Dat veranderen moet daarom met hulp van de adviseurs. Er is 
zelfs een naam voor: verander management. <BR><BR>Grote organisaties hebben in 
het algemeen een neiging tot bureaucratische ordeningen. Deze organisaties 
beschouwen de buitenwereld als onveranderlijk, of hooguit cyclisch herhalend. Op 
basis van deze aanname wordt de eigen organisatie geoptimaliseerd en 
geperfectioneerd. Het moet gezegd worden: daar waar dat mogelijk is vormt een 
bureaucratie de beste, efficiëntste, effectiefste en goedkoopste organisatie om 
zekere doelen te bereiken. Maar de omgeving moet niet veranderen, want dan 
verandert het schaalvoordeel in een bedreiging, net zoals de dinosauriërs die 
niet in staat waren zich tijdig aan een plotseling veranderende omgeving aan te 
passen.<BR><BR>In de relatie met een baas of opdrachtgever kan een verkenner 
niet zijn zoals zij. Die verschillen zijn juist de redenen waarom zo iemand is 
besteld. Mijn grootvader had wel eens ruzie met een aantal constructeurs die 
voor hem werkten. Om zich aan deze boodschap te helpen herinneren zijn hij tegen 
zichzelf "Ik heb ze ingehuurd omdat ze eigenwijs zijn. Nu moet ik me niet 
beklagen dát ze dat zijn". <BR><BR>Maar hoe realiseert de verkenner dan wel een 
maximale bijdrage aan deze mensen? Wat zijn zinvolle spelregels? En wie moet 
zich het meest bezorgd maken over de aanpassing naar de ander? <BR></FONT></P>
<UL>
  <LI><FONT face=Arial><B>5.1. </B></FONT><B>Wat is de afspraak?</B> </LI></UL>
<P><FONT face="Times Roman">Het is een verkenner karaktertrek om een eigen 
resultaat na te streven, je eigen ding te doen, op een eigen manier. Soms kan 
dat, maar het levert niet vanzelf een zinvolle bijdrage aan de maatschappij. De 
enige aanpak met resultaat is om het nastreven van je eigen gewenste resultaat 
in dienst te stellen van het door de anderen gewenste resultaat, maar wel 
volgens jouw manier van werken.<BR></FONT></P>
<UL>
  <LI><FONT face=Arial>5.1.1. </FONT>Inhoud </LI></UL>
<P><FONT face="Times Roman">Stel dat je liever een verkenner rol speelt dan een 
beheerder rol. Hoe ziet die rol er uit, en wat spreek je af? Een verkenner kan 
zoeken voor een beheerder, en opties openen. Spreek dan af wat je gaat doen in 
het zoeken, niet wat je gaat vinden. De beheerder zal vragen om zekerheid, maar 
als je die zekerheid kon geven, was het eigenlijk al beheerder werk geweest. 
<BR>Als verkenner kan je een mogelijke visie ontwikkelen voor een beheerder, en 
helpen die te communiceren naar diens medewerkers en andere relaties. Je kan een 
visie vertalen naar een concrete situatie, respectievelijk toetsen aan zijn 
werkelijkheid. Wat je niet moet doen is om in de schoenen van de ander stappen 
en de beslissing nemen voor welk alternatief gekozen moet worden. Je geeft 
antwoorden als: "als dit is wat je wil, dan zijn dit je alternatieven, en dat de 
gevolgen daarvan." Je geeft aandacht aan zijn probleem, zonder dat voor hem over 
te nemen.<BR><BR>Het feit dat je opties onderzoekt, en niet noodzakelijkerwijs 
vindt, kan moeilijk te accepteren zijn voor de beheerder/opdrachtgever. Het 
omgekeerde kan trouwens ook het geval zijn. Als verkenner kan je het idee hebben 
dat de oplossing die je vindt van groot belang is voor de opdrachtgever. Het kan 
dan een teleurstelling zijn als blijkt dat je opdrachtgever nog twee andere 
verkenningen heeft laten doen, en het resultaat van een van die verkenningen 
heeft uitverkoren. Je verkenning had toch waarde, alleen al als een soort 
verzekeringspremie.<BR></FONT></P>
<UL>
  <LI><FONT face=Arial>5.1.2. </FONT>Vorm </LI></UL>
<P><FONT face="Times Roman">Na de afspraak over wat je wel en niet doet, is het 
van belang hoe het werk wordt uitgevoerd. Welke communicatie wordt er tijdens de 
uitvoering gedaan, en waar ligt de bal? Als verkenner neem je initiatief, dat 
wordt verwacht, en had je afgesproken, zie boven. Laat dit initiatief zien, en 
vertel de opdrachtgever wat de volgende een of twee stappen zijn. Liever niet 
veel meer, want dan `kunnen ze je achterlichten niet meer zien'. Dan zouden ze 
het gevoel kunnen krijgen dat ze geen invloed meer hebben.<BR><BR>Afspraak is 
afspraak, communiceer over wat en hoe je aan het verkennen en uitvinden bent. 
Vertel over de tussenliggende doelen, wat er mee is gebeurt en wat er van te 
leren is. Je opdrachtgever wil verschil zien tussen niets vinden en niet zoeken. 
Rapporteer op vastgestelde momenten: bijvoorbeeld wekelijks, schrijf ze in je 
agenda of zoiets. Dit is een voorbeeld van het hanteren van een cyclische 
tijdsbeleving. Rapporteer juist ook als er niets te melden valt. En als er echt 
iets nieuws te melden is, kan dat altijd tussendoor.<BR>Weest bewust van de 
fundamentele verschillen tussen beheerders en verkenners in de belevingen van 
tijd en de principes om die in te delen. Elke planning is op principes 
gebaseerd, en kritiek op die planning zou wel eens kritiek op die principes 
kunnen zijn.<BR><BR>Al deze vormen van communicatie hebben als doel om aan je 
opdrachtgevers te laten zien hoe en op welke manier je waardevol voor ze bent. 
Dat is belangrijk omdat die waarde de belangrijkste reden voor de relatie 
is.<BR><BR>Ga weg als je oplossingen geïnstitutionaliseerd dreigen te worden, 
het werk houdt dan op verkenner werk te zijn.<BR></FONT></P>
<UL>
  <LI><FONT face=Arial>5.1.3. </FONT>Waarde </LI></UL>
<P><FONT face="Times Roman">Veel advieswerk en dergelijke wordt op uren basis 
gefactureerd. Uit het voorgaande moet toch wel duidelijk zijn dat dat nogal een 
fictie is, vooral vanuit verkenners gezien. Wat daarom vaak discussie geeft met 
opdrachtgevers, is hoeveel uur je voor bepaalde bijdragen moet rekenen. De 
waarde van de tijd van een verkenner is niet sterk gerelateerd aan de 
tijdsbesteding voor het oplossen van een specifiek probleem. De waarde zit ook 
in de voorbereiding. <BR>Een grap die ik ooit hoorde ging over een monteur die 
met een klap van de hamer een TV repareerde. Hij presenteerde een gepeperde 
rekening en specificeerde die desgevraagd met: 5 gulden voor de klap, 95 gulden 
voor het weten waar deze te geven. Een manier is om in plaats van de 
doorlooptijd van een klus te kijken naar het aantal van die klussen dat in een 
normale werkdag of werkweek gedaan kan worden, en 8 of 40 uur daarover te 
verdelen.<BR><BR>Betaald worden alleen voor het zoeken is moeilijk. Deel het 
zoeken op in overzichtelijke brokken, dan begrijpt de opdrachtgever ook beter 
waar de tijd in zit. Veel werk dat zichtbaar is voor de opdrachtgever, en 
daardoor makkelijker betaald wordt, zit in het communiceren en toetsen van de 
nieuw gevonden visie naar de groep mensen die er uiteindelijk op zit te wachten. 
Bovendien kan dat erg bevredigend werk zijn. Je krijgt een positieve opsteker, 
en zo niet dan krijg je beter inzicht in de kenmerken van een nog betere 
oplossing.<BR><BR>Je wordt niet betaald voor de oplossing of de visie, je kan 
wel worden betaald voor de vertaling ervan naar concrete situaties. Neem dit 
verhaal nu als voorbeeld. Je zal niet veel geld hebben betaald, of zelfs willen 
betalen, voor het lezen van deze tekst. Echter, als ik je zou vertellen wat het 
in jouw situatie precies betekent, en hoe je er profijt van kan hebben, kun je 
je voorstellen dat je mij een deel van dat voordeel gunt.<BR></FONT></P>
<UL>
  <LI><FONT face=Arial><B>5.2. </B></FONT><B>Zelforganisatie</B> </LI></UL>
<P><FONT face="Times Roman">Naast het werk voor anderen, moet de verkenner ook 
tijd besteden aan zichzelf scherp houden. Verkenners zijn van nature geneigd 
meer naar de omgeving te kijken dan naar hun eigen overtuigingen. Goed 
ontwikkelde eigen overtuigingen zijn echter belangrijke hulpmiddelen om de 
stroom aan indrukken die van buiten op je af komen te filteren in datgene wat 
wel en wat niet belangrijk is. De principes moeten dermate goed ingeprent zijn 
dat er tijdens het reageren op de omgeving niet of nauwelijks nagedacht hoeft te 
worden. Weet wat belangrijk voor je is, en wat je bedoelingen zijn. Het nadenken 
komt vooraf, en achteraf, maar niet tijdens. Het is een gevaarlijke valkuil om 
tijdens het uitvoeren van je principes, deze ter discussie te stellen. 
<BR><BR>Dit betekent dat verkenners tijd moeten inruimen om te leren, bij te 
leren, te oefenen en te evalueren. Af en toe uit de maalstroom stappen van 
urgentie en interrupties, een stap terug doen, en tegen jezelf zeggen: is dit nu 
de manier waarop mijn capaciteiten het beste een bijdrage leveren aan mijn 
omgeving? Daarvoor is trouwens een cyclisch tijdsbeeld heel zinvol. Op basis van 
wat je geleerd hebt in een bepaalde situatie bedenk je hoe je dat de volgende 
keer gaat aanpakken, als het aan de orde is voer je het uit zoals je het hebt 
bedacht. Daarna kijk je er weer op terug om er de lessen uit te leren. De waarde 
van je werk zit daarom ook in de voorbereiding.<BR>Dat terugkijken kan op twee 
manieren, die elk van belang zijn. Heb je toen, op basis van wat je toen wist en 
kon, de juiste beslissing genomen? Dat vertelt je of je uitvoering goed was. Heb 
je toen, op basis van wat je nu weet en kan, de juiste beslissing genomen? Dat 
bereidt je voor op hoe je het de volgende keer kan doen.<BR></FONT></P>
<HR align=left>

<P><FONT face="Times Roman"></FONT>&nbsp;</P></BODY></HTML>
