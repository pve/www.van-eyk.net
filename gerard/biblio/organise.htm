<HTML>
<TITLE>Julie Morgenstern, Organiseren van binnen naar buiten</TITLE>
<body>
<center><table width="80%"><tr><td>
<HR>
<P>Dit is de beloofde (en on-opgemaakte) recensie van Martine over een opruimboek als bijlage van mijn dagboek 13:59 27-12-2001.

<P>recensie voor het tijdschrift Genoeg, non-Glossy lifestyle magazine

<P>Julie Morgenstern, Organiseren van binnen naar buiten. Een helder en doeltreffend systeem om je huis, je kantoor en je leven op orde te brengen. FL 45,= Uitgeverij Nieuwezijds (ca. 20.5 euro's !)
Het enige boek over organiseren dat je werkelijk nodig hebt om het minder druk te krijgen.

<P>Bij zo een titel, subtitel en pretentieuze slogan raak ik al snel achterdochtig. "Moet ik zeker allemaal mooie dure doosjes kopen." Tot mijn verbazing staat er juist "Koop nog niets!" Mijn eerste vooroordeel getackeld.
<P>Ik ben nieuwsgierig geworden naar dit boek omdat ik denk dat consuminderen kan beginnen met kunnen vinden wat je hebt. Dat scheelt niet alleen geld, maar ook veel tijd (in ergernis zoekend doorgebracht). Al lezend merkte ik dat ik op de goede weg ben. Haar methode en bemoedigende woorden geven me moed en zin om verder te gaan. Onder andere door mijn gezinsleden er meer bij te betrekken. Verder bevat het veel tips over hoe in kleine stapjes te beginnen en om gemotiveerd te blijven bij grotere projecten. 

<P>Wat is dat systeem? Julie Morgenstern noemt het haar kleuterschooltruc. Net als daar, verdeel je de ruimte in zones en geef je alles een duidelijke eigen plek. Wat geen plek heeft kan niet georganiseerd worden. De eerste delen van het boek zijn algemeen, hierin legt ze haar strategie uit. Daarna past ze dezelfde strategie toe in 11 hoofdstukken voor alle kamers, kasten en hoeken van je huis en kantoor. Uiteindelijk past ze dezelfde methode toe op tijdsmanagement en technologiebeheer. Het gaat als volgt: V&ograve;&ograve;r je een plan maakt vraag je jezelf af wat wel (!) &egrave;n wat niet werkt in de huidige situatie, welke spullen essentieel voor je zijn, waarom je wilt gaan organiseren en wat de oorzaak van de problemen is (dit laatste kan heel diep liggen, de schrijfster gaat hier in de inleidende delen uitgebreid op in). Dan maak je een plan (strategiseer!). Daarbij kijk je wat je aan kastjes en ruimte hebt, en welke zones je nodig hebt en kunt cre&euml;ren Hierna mag je pas extra dozen of andere opruimparafernalia gaan kopen. Tenslotte aanvallen: sorteren, afdanken, plek toewijzen, bundelen en onderhouden. 

<P>Zoals bij veel Amerikaanse boeken volgt er op een gegeven moment een eindeloze herhaling van variaties op hetzelfde. Dat is hier niet erg. Het is geen leesboek. Je moet zelf aan de slag en je handen gaan jeuken van dit boek. Ze heeft begrip voor h&egrave;t dilemma van de echte consuminderaar: Wij zoeken een balans tussen bewaren en afstand doen van spullen. Misschien kun je "ooit" iets met dit ding, maar het neemt nu ruimte in. Het zou n&ugrave; iemand anders blij kunnen maken en zorgt wellicht dat je geen overzicht hebt over dingen die je n&ugrave; wel bij de hand moet hebben. Een en ander is natuurlijk afhankelijk van de beschikbare ruimte, maar altijd geldt: Je hebt er alleen iets aan als je het op het cruciale moment ook kunt vinden. 

<P>Dat organiseren de investering waard is, wordt ons diverse malen fijntjes voorgerekend. Los van alle noodaankopen (inclusief de onkosten voor te laat betalen kan dit tot 15 à 20% van het budget oplopen) en de verloren zoektijd, blijkt dat een georganiseerd huis beter verkoopt. Je mag dus best investeren in een goede opruimactie.

<P>Genoeg, ik ga organiseren!

<P>Martine E.C. van Eijk 
<HR>
</td></tr></table></center>
</body>
</html>