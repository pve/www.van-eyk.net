<html>
<a name="subtop"></A>
<title>Mijn Dagboek 63</title>
<body>
<center><table WIDTH="80%">
<tr>
<td>
<HR>
Dit is <a href="dagbk63.htm"><B>Dagboek 63</B></a>. Het loopt van 1 tot 31 Augustus 2005 en begint met de <I>ancestry industry</I>-hype op basis van DNA die misschien wel onbedoeld rassenvooroordelen zal ondergraven. Ik heb twee keer [7 en 17] 'geen stukje' genoteerd, en zeven keer mijn persoonlijke ervaring met twaalf zomerse koude maaltijdsoepen [2, 3, 4, 21, 26, 28 en 30]. Dertien keer beperkte ik mij tot "100 woorden" over gevoelens, waarnemingen en zwartgalligheid van Aldert. Ik vertaalde één tekst van <I>Cristina Branco</I>. Ik ontdekte n&ograve;g meer relikwieën die Christendom en Islam gemeen hebben. Ik las een artikel van onze NLse Ayaan Hirsi Ali, "<I>A Somali-born Dutch MP</I>", in het Engelse <I>Prospect Magazine</I> over haar visie op Islam.

<HR>
Index Augustus 2005<BR>
<A href="dagbk63.htm#1">1,</A>
&nbsp;&nbsp;<A href="dagbk63.htm#2">2,</A>
&nbsp;&nbsp;<A href="dagbk63.htm#3">3,</A>
&nbsp;&nbsp;<A href="dagbk63.htm#4">4,</A>
&nbsp;&nbsp;<A href="dagbk63.htm#5">5,</A>
&nbsp;&nbsp;<A href="dagbk63.htm#6">6,</A>
&nbsp;&nbsp;<A href="dagbk63.htm#7">7,</A>
&nbsp;&nbsp;<A href="dagbk63.htm#8">8,</A>
&nbsp;&nbsp;<A href="dagbk63.htm#9">9,</A>
&nbsp;&nbsp;<A href="dagbk63.htm#10">10,</A>
&nbsp;&nbsp;<A href="dagbk63.htm#11">11,</A>
&nbsp;&nbsp;<A href="dagbk63.htm#12">12,</A>
&nbsp;&nbsp;<A href="dagbk63.htm#13">13,</A>
&nbsp;&nbsp;<A href="dagbk63.htm#14">14,</A>
&nbsp;&nbsp;<A href="dagbk63.htm#15">15,</A>
&nbsp;&nbsp;<A href="dagbk63.htm#16">16,</A><BR>
<A href="dagbk63.htm#17">17,</A>
&nbsp;&nbsp;<A href="dagbk63.htm#18">18,</A>
&nbsp;&nbsp;<A href="dagbk63.htm#19">19,</A>
&nbsp;&nbsp;<A href="dagbk63.htm#20">20,</A>
&nbsp;&nbsp;<A href="dagbk63.htm#21">21,</A>
&nbsp;&nbsp;<A href="dagbk63.htm#22">22,</A>
&nbsp;&nbsp;<A href="dagbk63.htm#23">23,</A>
&nbsp;&nbsp;<A href="dagbk63.htm#24">24,</A>
&nbsp;&nbsp;<A href="dagbk63.htm#25">25,</A>
&nbsp;&nbsp;<A href="dagbk63.htm#26">26,</A>
&nbsp;&nbsp;<A href="dagbk63.htm#27">27,</A>
&nbsp;&nbsp;<A href="dagbk63.htm#28">28,</A>
&nbsp;&nbsp;<A href="dagbk63.htm#29">29,</A>
&nbsp;&nbsp;<A href="dagbk63.htm#30">30,</A>
&nbsp;&nbsp;<A href="dagbk63.htm#31">31.</A>
<HR>
<a name="1"></a>
<P><B>Cessenon sur Orb, Maandag 1 Augustus 2005</B>
<br>Voor veel '<I>black americans</I>' was het moeilijk om hun familiegeschiedenis verder door te trekken dan eind 19e eeuw omdat tot die tijd negerslaven niet bij naam in de volkstelling werden opgenomen. Maar ook andere immigranten weten niet altijd waar ze vandaan komen. Daar is nu verandering in gekomen door de <I>'ancestry industry'</I> die is gebaseerd op DNA-monsters. Iedereen kan voor $219 een DNA-plaatje laten maken, en daarmee (laten) bepalen welk percentage van de verschillende 'wereldrassen' in zijn bloed zitten. Het is de <I>'hype' </I>van het moment.
<br>Slechts één derde van de totnutoe bepaalde plaatjes blijkt voor 100% uit een van de hoofdsectoren te komen: Indo-Europees, Sub-Sahara, Oost-Aziatisch of  oorspronkelijk Amerikaans. Verdere verfijningen van Indo-Europees en Oost-Aziatisch zijn er ook, want "Indo-Europees" betekent vooralsnog óók Skandinavisch en Mediterraan. Een derde heeft onbetekenende 'menging', en bij één derde is het substanti&euml;el. Er is nog wat wetenschappelijke onzekerheid, maar zeker is dat rassenvermenging veel omvangrijker is dan op het (eerste) gezicht valt af te lezen. 
<br>Mij deed het denken aan het homerisch gelach toen ik in Zuid-Afrika argeloos vroeg waarom ze geen DNA-tests deden gedurende de Apartheid. Ik had daarvóór nogal wat kleurrijke verhalen gehoord over triviale testen --o.a. of een ballpoint in het krulhaar bleef steken-- en verbaasde mij over de onwetenschappelijkheid daarvan.
<br>--"Dan zou blijken dat de helft van de 'blankes' gevuld is met 'zwart' bloed", legden ze mij gierend uit, "Dat zou het einde zijn van Apartheid!"
<I><br>Samuel Richards</I>, een sociologie-prof bij <I>Pennsylvania State University</I>, geeft college over "<I>race and ethnic relations</I>". Hij zit niet met die onzekerheden. Integendeel. Voor hem is het voldoende dat de sociale begrippen 'blanke' en 'zwarte' --dus beoordeling op het (eerste) gezicht-- door deze <I>hype</I> onderuit worden gehaald.
<br>Hij is op het idee gekomen om alle studenten van <I>Penn State</I> zo'n test te laten doen (90% vrijwillige deelname). De verrassingen waren natuurlijk niet van de lucht. De bedoeling is om de diepgewortelde sociale vooroordelen over 'ras' te ondergraven, zodat een bredere en diepere discussie zal ontstaan over onze verbondenheid als mensen.
<br>NYT vindt dat een goed idee en schrijft in een hoofdartikel --onder de titel "<I>Debunking the Concept of 'Race'</I>"-- dat deze <I>'genetic testing fad' </I>van deze <I>'ancestry industry'</I> zodoende tenminste nog &egrave;rgens voor dient.
<br>Het wordt pas &egrave;cht leuk als zou blijken dat de Bush-clan, waar volgens recente berichten de klassieke negerhaat nog stiekem wordt beoefend, óók nogal wat zwart bloed in de stamboom heeft.
<FONT FACE="Trebuchet MS" SIZE=1><br>_____________________________
<br>http://www.csmonitor.com/2005/0428/p14s02-stct.html
<br>http://news.bbc.co.uk/1/hi/sci/tech/4435009.stm
<br>https://www5.nationalgeographic.com/genographic/atlas.html</FONT>
<BR><a href="dagbk63.htm#subtop">terug eerste dagboekregel</A>

<a name="2"></a>
<P><B>Cessenon sur Orb, Dinsdag 2 Augustus 2005</B>
<BR>Toen Ghislaine aankwam had ze het tijdschrift <I>Sant&eacute;</I> onder de arm dat ze enkel en alleen had gekocht voor het aangehechte promo-boekje met twaalf koude maaltijdsoepen. Maaltijdsoepen? Erwtensoep, linzensoep en nog zo wat zwaars, horen bij de hollandse winterkost, niet bij zomers Frankrijk. "Koude maaltijdsoepen" klinkt zodoende heel geheimzinnig.
<BR>Intussen hebben we er een paar geprobeerd. De recepten zijn bedoeld voor een lichte maaltijd voor twee personen. Wij hebben het ook aan gasten aangeboden als frivool openingsgerecht in vier glaasjes. 
<I><BR>Succ&egrave;s fou!</I> 
<BR>Alleen de namen al maken maken nieuwsgierig:
<DIR>
<FONT FACE="Trebuchet MS" SIZE=2><B>
Cr&egrave;me de cresson au lait de coco</B> 
<BR>&nbsp;&nbsp;&nbsp;&nbsp;&nbsp;&nbsp;Gebonden tuinkerssoep met cocosmelk
<B><BR>Velout&eacute; de fenouil &eacute;pic&eacute; &agrave; la mangue</B> 
<BR>&nbsp;&nbsp;&nbsp;&nbsp;&nbsp;&nbsp;Lichtgebonden kruidige venkelsoep met mango
<B><BR>Soupe fra&icirc;che de brocoli &agrave; la past&egrave;que</B> 
<BR>&nbsp;&nbsp;&nbsp;&nbsp;&nbsp;&nbsp;Frisse broccolisoep met watermeloen
<B><BR>Soupe moelleuse citronn&eacute;e &agrave; la betterave</B> 
<BR>&nbsp;&nbsp;&nbsp;&nbsp;&nbsp;&nbsp;Zachtgecitroneerde rode-bietjessoep
<B><BR>Velout&eacute; de c&eacute;leri &agrave; la pomme et &agrave; l'ail</B> 
<BR>&nbsp;&nbsp;&nbsp;&nbsp;&nbsp;&nbsp;Lichtgebonden seldersoep met appel en knoflook
<B><BR>Soupe de concombre aux crevettes et &agrave; la menthe </B>
<BR>&nbsp;&nbsp;&nbsp;&nbsp;&nbsp;&nbsp;Muntige komkommersoep met garnalen
<B><BR>Soupe de carottes acidul&eacute;e au kiwi</B> 
<BR>&nbsp;&nbsp;&nbsp;&nbsp;&nbsp;&nbsp;Rinse wortelensoep met kiwi
<B><BR>Potage du soleil aux haricots rouges</B> 
<BR>&nbsp;&nbsp;&nbsp;&nbsp;&nbsp;&nbsp;Soep van zon en bruine bonen
<B><BR>Velout&eacute; de haricot verts aux 3 poivrons et aux 2 jambons</B>
<BR>&nbsp;&nbsp;&nbsp;&nbsp;&nbsp;&nbsp;Lichtgebonden spercieboontjessoep, drie kleuren paprika en ham
<B><BR>Cr&egrave;me d'asperges aux carottes croquantes</B>
<BR>&nbsp;&nbsp;&nbsp;&nbsp;&nbsp;&nbsp;Gebonden aspergesoep met krokante worteltjes
<B><BR>Soupe fra&icirc;che de tomates &agrave; l'avocat et au crabe</B>
<BR>&nbsp;&nbsp;&nbsp;&nbsp;&nbsp;&nbsp;Frisse tomatensoep met avocado en krab
<B><BR>Potage au poulet, aux l&eacute;gumes et au curry</B> 
<BR>&nbsp;&nbsp;&nbsp;&nbsp;&nbsp;&nbsp;Kipsoep met zomergroenten en kerrie
</FONT>
</DIR>
Dat klinkt in elk geval goed. Het gaat om lichte maaltijden, bedoeld voor vermageraars, maar ze zien er z&oacute; lekker uit dat het effect wel een averechts zou kunnen zijn. Vijf ervan zijn vegetarisch, sommige worden (deels) gekookt, maar allemaal kunnen ze tot 24 uur vooraf in de ijskast worden gezet.
<BR>Misschien vertaal ik er morgen wel eentje.
<BR><a href="dagbk63.htm#subtop">terug eerste dagboekregel</A>

<a name="3"></a>
<P><B>Cessenon sur Orb, Woensdag 3 Augustus 2005</B>
<BR>Vanmorgen vond ik in de mail al een "<I>bon appetit</I>"-bericht van Erik na mijn 12-soepenstukje van gisteren en: "ben benieuwd naar vertaling".
<BR>Dat is dan duidelijk. Niet meer 'misschien' maar metéén de <B><FONT FACE="Trebuchet MS" SIZE=2>"Zachtgecitroneerde rode-bietjessoep"</FONT></B> vertalen:
<DIR>
<FONT FACE="Trebuchet MS" SIZE=2>&#8226; 200g gekooktje bietjes &#8226;
 3 kleine courgettes (400g) &#8226; 1 seldertak &#8226; 2&nbsp;eieren &#8226; 1&nbsp;koffielepel olijfolie &#8226; 1&nbsp;knoflookteen &#8226;  sap van één citroen &#8226; 4&nbsp;soeplepels gehakte peterselie &#8226;  1 koffielepel gemalen kardamom &#8226; 1&nbsp;kleine ui &#8226; zout, peper &#8226;
<BR>&#8226; &#8226; Schil de bietjes en maak er dobbelsteentjes van. Kook de eieren tien minuten en spoel ze in koud water. Was de courgettes en snij de kopjes er af. Snij ze in dunne schijfjes. Schil de seldertak en snij die in mootjes. Verhit de olie in een pan en blondeer de ui, de courgette en de selder. Doe de kardamom erbij, de gehakte knoflook en 400ml water. Zouten, peperen en 20 minuten koken op een klein pitje. Afkoelen en in de ijskast. 
<BR>Meng de bietjes met de citroensap. Hak de eieren fijn en verdeel die over twee borden samen met de peterselie. Giet de koude soep er overheen en decoreer het geheel met fijngehakte ui. Goed koud smullen.
</FONT>
</DIR>
Wij vonden dat het hardgekookte ei een wezenlijke bijdrage gaf aan de zacht-mollige textuur van deze soep. 
<BR>Het andere succesnummer was de <B><FONT FACE="Trebuchet MS" SIZE=2>"Muntige komkommersoep met garnalen"</FONT></B>. In deze soep, die aan de Libanese keuken doet denken, speelden de garnalenstukjes zo'n rol in het evenwicht van smaak, zachtheid en textuur.
<DIR>
<FONT FACE="Trebuchet MS" SIZE=2>&#8226; 1&nbsp;komkommer (500-600g) &#8226; 200ml ontroomde melk &#8226; 100g gepelde garnalen (vers of diepvries) &#8226; 2&nbsp;yoghurt van 0% vet &#8226; 2&nbsp;soeplepels room van 15% vet &#8226; sap van een 1/2 citroen &#8226; 4&nbsp;soeplepels geknipte munt &#8226; 1&nbsp;koffielepel gemalen gemengde peperkorrels (<I>5&nbsp;baies</I>) &#8226; 6&nbsp;blaadjes munt &#8226; zout &#8226;
<BR>&#8226; &#8226; Schil de komkommer. Snij ze over de lengte in vieren, en vervolgens in schijfjes. Zouten en 10 minuten laten uitlekken in een vergiet. Meng het met de melk. Doe de yoghurt erbij, de room, het citroensap en de gemalen peper. Opkloppen met een vork tot het een glad mengsel is. Verdeel het over twee borden, bestrooi het met de garnalen en versier het met de muntblaadjes.</FONT>
</DIR>
Om de maaltijd met deze soep te completeren suggereert de auteur om er een snee volkorenbrood (25g) bij te nemen en een stuk pure chocola (5g).
<BR>Voor het completeren van de bietjessoep zou een potje fruityoghurt van 0% vet in aanmerking komen, en een appel. 
<BR>Smakelijk eten!!
<BR>Ik kan aan liefhebbers-voor-méér de scans van de pagina's toesturen, maar misschien vertaal ik er hier nog een paar naarmate we meer soepen van dit curieuze groepje koude maaltijdsoepen hebben geproefd.
<BR><a href="dagbk63.htm#subtop">terug eerste dagboekregel</A>

<a name="4"></a>
<P><B>Cessenon sur Orb, Donderdag 4 Augustus 2005</B>
<BR>Ik ga nog maar even door met onze soepervaringen. De eerste die Ghislaine uit het 12 koude-maaltijdsoepenboekje maakte --ik heb slechts de rol van proever, aanvuurder, bijstaander, en inkoper van ingredi&euml;nten-- was de <B><FONT FACE="Trebuchet MS" SIZE=2>"Frisse broccolisoep met watermeloen"</B></FONT>. Dat was een mislukking omdat we de rol van de textuur in deze recepten niet hadden begrepen. De broccoli was te fijngemalen en de watermeloen was niet 'bijterig' genoeg. Die hebben we overgedaan, en nu kan ik het recept met een gerust geweten aanbevelen:
<DIR>
<FONT FACE="Trebuchet MS" SIZE=2>&#8226; 300g broccoli (vers of diepvries) &#8226; 250g watermeloen &#8226; 250ml afgeroomde melk &#8226; 5&nbsp;stokjessurimi(100g) &#8226; sap van één citroen &#8226;
 enkele blaadjes raket &#8226; zout, peper &#8226;
<BR>&#8226; &#8226; Verdeel de broccoli in roosjes. Kook de 4 minuten en de drukpan (of tien minuten in de stoompan). Ze moeten licht-stevig blijven. Een beetje laten afkoelen, zouten &amp; peperen. Koud maken in de ijskast. Meng het daarna met de melk en de watermeloen die daarvoor is geschild, van pitten ontdaan en in blokjes is gesneden. Doe het citroensap erbij; mengen en verdelen over twee grote glazen. Versieren met surimi-blokjes en de blaadjes raket. Heel koud opdienen.</FONT>
</DIR>
Zoals ik hierboven al schreef moet je er niet botweg de mixer op zetten. De soep eist veel gevoel voor de 'beet', anders wordt het 'prut'. De maaltijd kan worden gecompleteerd met 30g magere kaas, een sneetje (25g) notenbrood en twee abrikozen.
<BR>De volgende soep-ervaring was totaal anders. De <B><FONT FACE="Trebuchet MS" SIZE=2>"Lichtgebonden kruidige venkelsoep met mango"</B></FONT> doet denken aan sinterklaas en kandeel, terwijl het toch een frisse zomersoep is. Als je het recept leest zie-ruik je het al voor je.
<DIR>
<FONT FACE="Trebuchet MS" SIZE=2>&#8226; 2 kleine knollen venkel (ongeveer 600g) &#8226; 2&nbsp;kleine wortelen (100g) &#8226; 1/4&nbsp;mango &#8226; 400ml afgeroomde melk &#8226; 100g kwark van 0% vet &#8226; 2&nbsp;sneetjes peperkoek &#8226; geraspte schil van een halve citroen &#8226; 1/2 koffielepel kaneel &#8226; enkele blaadjes dragon &#8226; zout, peper &#8226;
<BR>&#8226; &#8226; Pel de venkels en snij de schillen aan reepjes. Schil de wortelen en snij die in schijfjes. Kook de venkel en de wortel 8 minuten in de drukpan (of 15 minuten in de stoompan). Een beetje laten afkoelen, zouten, peperen en in de ijskast zetten. Meng het met de melk en de mango die daarvoor is geschild en in blokjes gesneden. Doe er --zacht roerend met een vork-- de kwark, de geraspte citroenschil en de kaneel bij. Verdeel het over twee grote kommen, versier het met de dragon en dien het op met een sneetje peperkoek.</FONT>
</DIR>
Dit is op zich al een 'hele maaltijd' (220kcal), en het advies is om die slechts te completeren met twee bolletjes licht ijs. Experimenteer gezellig, en eet smakelijk!
<BR><a href="dagbk63.htm#subtop">terug eerste dagboekregel</A>

<a name="5"></a>
<P><B>Cessenon sur Orb, Vrijdag 5 Augustus 2005</B>
<BR>De media zitten vol met berichten over hoe "Het Christendom" en "De Islam" proberen te leven op één wereldbol. Behalve imperialistische opvattingen die "De Ene" er toe zet om "Alle Anderen" hardhandig van de wereldbol te verwijderen, zoals in Londen, zijn er ook stromingen gericht op vreedzaam samenleven.
<BR>Een daarvan is de blog van <I>Xavier Ternisien</I>. Hij is een franse Islamiet en rapporteert over de gebeurtenissen binnen de Islam voor Islamieten, maar met open ogen voor de relaties van Islam met niet-Islam. Een van zijn hobby's is het zoeken naar de gemeenschappelijke wortels van "De Geloven Van Het Boek". [Zie bv 26 juli.]
<BR>Dezer dagen schreef hij over <I>Johannes de Doper</I>, een heilige die in beide geloven als zodanig wordt erkend. Per slot was hij het die Jezus doopte.
<BR>Het hoofd van deze Johannes --zoals bekend afgehakt namens <I>Herodes</I> om zijn dochter <I>Salom&eacute;</I> te gerieven-- is een bekend relikwie. Het bevindt zich op nogal wat plaatsen om te worden vereerd. Kenners beweren dat er wel tien Johanneshoofden zijn. 
<BR>In Frankrijk heeft in Amiens het '&egrave;chte' hoofd, maar de <I>Cath&eacute;drale de Perpignan</I> claimt het hare als het 'ware'. De Moskee van Damascus gooit ook hoge ogen, want dat is een "verbouwing" van een christelijke kerk ter ere van Johannes de Doper die toentertijd 'het enige' hoofd van Johannes als relikwie bezat. Die verbouwing gebeurde in 635 toen Damascus door de Islam werd veroverd. De relikwie en de verering van deze heilige bleven echter gehandhaafd conform de Islam cultuur.
<BR>Het vereren van relikwie&euml;n vierde hoogtij in de middeleeuwen bij alle geloven-van-het-boek, alleen de nuchtere protestanten van Noord-Europa zetten daar bewust een punt achter. Ik denk wel eens dat de opkomst van de musea-cultuur daarmee te maken heeft, want het is gebaseerd op dezelfde onderliggende gevoelens. Musea --in die zin-- zouden aldus een westers-rationele vorm van voorouderverering zijn. 
<BR>Die kerk in Damascus was overigens een "verbouwing" van een tempel ter ere van Jupiter tot in 379 <I>Theodosius</I> aan de macht kwam en het Christendom staatsgodsdienst van de Romeinen was geworden. 
<BR>Commentaar op de blog van <I>Ternisien</I> maakt  melding van de verering van Johannes de Doper als <I>Sidi Yahya</I> in <I>Oujda</I> waar zich óók 'het' graf van [het hoofd van] Johannes bevindt. <I>Oujda</I> is een Marokkaans stadje dicht bij de grens met Algerije. Het interessante van dit heiligdom is dat het Vrijdags door Islamieten wordt bezocht, Zaterdags door Joden, en Zondags door Christenen. En dat alles kennelijk in volkomen "pais en vree". In Londen lukt dat nog niet zo, maar dit geeft hoop.
</FONT><FONT FACE="Trebuchet MS" SIZE=1><BR>_______________________________
<BR>http://ternisien.blog.lemonde.fr/ternisien/2005/08/jean_baptiste.html
<BR>http://www.soufanieh.com/stjeanbaptiste.htm [kathedraal in Damascus+geschiedenis]</FONT>
<BR><a href="dagbk63.htm#subtop">terug eerste dagboekregel</A>

<a name="6"></a>
<P><B>Cessenon sur Orb, Zaterdag 6 Augustus 2005</B>
<BR>Vandaag, straks, vertrekt Ghislaine. Ik breng haar naar de trein in B&eacute;ziers, en ga dan terug naar huis. Hoe zal dat zijn? Na die dagen samen? 
<BR>Ik wil het nog niet weten zoek bij voorbaat troost bij de dichters. 
<BR>Albert leende mij zojuist de laatste van <I>Cristina Branco, Ulisses</I>. 
<BR>Ik blader, en luister, en blader weer.
<BR>Ik kom bij "<B>Zeven zuchten wind</B>":
<DIR>
<DIR>
<DIR>
</FONT><B><I><FONT FACE="Trebuchet MS" size=2>Sete peda&ccedil;os de vento.
</B><BR>Quero ser. Eu sou assim
<BR>Sete peda&ccedil;os de vento
<BR>Sete rosas num jardim
<BR>Num jardin que eu pr&oacute;pria invento
</I></FONT></DIR>
</DIR>
</DIR>
Het raakt mijn ziel. Ik zet mij ertoe om het te vertalen. 
<BR>Per slot is vertalen de meest intensieve vorm van lezen:
<B><DIR>
<DIR>
<DIR>
</B></FONT><FONT FACE="Trebuchet MS" size=2>Ik wil zijn, en dus ben ik,
<BR>zeven zuchten wind
<BR>en zeven rozen in een tuin
<BR>die ik zelf heb bedacht.
<BR>
<BR>Zeven nostalgische melodie&euml;n
<BR>en zeven verschillende parfums.
<BR>In mijn ziel brandende fantasie&euml;n
<BR>van geliefden die zijn weggegaan.
<BR>
<BR>Zeven schreeuwen om te schreeuwen
<BR>zeven stiltes om te ondergaan
<BR>zeven volle manen in de nacht
<BR>en alleen het uitspansel als klankbord.
<BR>
<BR>Ik zucht mijn klachten in de wind
<BR>waar het verlangen verwaait.
<BR>Zeven vleselijke lusten 
<BR>geboren uit mijn begeerte.
<BR>
<BR>Mijn lippen zijn avondsterren
<BR>en zeven opkomende maansikkels
<BR>Oh, dat dit verlangen mij niet weerhoudt
<BR>om voor eeuwig de jouwe te zijn.
</DIR>
</DIR>
</DIR>
</FONT><I>Cristina Branco</I>, volgens de recensies van deze nieuwe CD, is opgehouden fado zangeres te zijn. Maar het fado-gehalte van haar teksten is hoog gebleven zoals je merkt.
<BR><a href="dagbk63.htm#subtop">terug eerste dagboekregel</A>

<a name="7"></a>
<P><B>Cessenon sur Orb, Zondag 7 Augustus 2005</B>
<BR>Vandaag geen stukje.
<BR><a href="dagbk63.htm#subtop">terug eerste dagboekregel</A>

<a name="8"></a>
<P><B>Cessenon sur Orb, Maandag 8 Augustus 2005</B>
<BR>Toen ik Ghislaine Zaterdag in de TGV had achtergelaten, ging ik niet terug naar een leeg huis waar ik eens rustig over de voorbije weken zou kunnen mijmeren. Integendeel, mijn dochter Martine met man en kinderen waren in aantocht. Op de terugweg deed ik weekend inkopen om die invasie met volle provisiekasten af te kunnen wachten. Ik maakte de bedden klaar, en kookte alvast de rijst en de ratatouille zodat mijn handen en mijn hoofd vrij zouden zijn om de lieverds de verwelkomen. Sindsdien had ik nog n&egrave;t tijd om "geen stukje vandaag" te schrijven. 
<BR>De turbulentie van een grootgezin. (100 woorden)
<BR><a href="dagbk63.htm#subtop">terug eerste dagboekregel</A>

<a name="9"></a>
<P><B>Cessenon sur Orb, Dinsdag 9 Augustus 2005</B>
<BR>Dochter met twee kleindochters logeren hier. We babbelen over economie.
<BR>--"Opa, wat is economie?"
<BR>--"Kijk, ik heb géén stuurbekrachting, en jouw papa wel. Daarom heeft hij een duurdere auto, en moet ook van die halters kopen om zijn armspieren te oefenen. Dat verhoogt de omzet van de autofabrikanten en de halterfabrikanten. Zodoende hebben we meer welvaart".
<BR>--"Ja", valt mijn dochter bij, "met eten en drinken gaat het net zo. Bier, limonade, toetjes en hartige worstjes. Steeds meer eten verkopen verhoogt de winst, en de omzet van de zuurremmers stijgt ook. Dat is ook welvaart".
<BR>--"Is welvaart en economie hetzelfde, Opa?" (100 woorden)
<BR><a href="dagbk63.htm#subtop">terug eerste dagboekregel</A>

<a name="10"></a>
<P><B>Cessenon sur Orb, Woensdag 10 Augustus 2005</B>
<BR>De turbulentiefactor stijgt verder. Alle heilige huisjes van mijn éénpersoonshuishouden komen aan de beurt. 'Waarom dit?' en 'Hoezo dat?' Ook mijn dagelijkse wandelingen, die voor 'leegmaken' en 'meditatie' zorgden, veranderen nu ik ze maak met mijn wandel-kleindochter. Ze loopt een even pittig tempo als ik, maar maakt vaker stops. Dan staat ze stil bij uitzichten, of planten of miertjes waar ik haar *niet* op had gewezen, of we beklimmen die heuveltop die ik altijd rechts --of links-- laat liggen. 
<BR>Ik leer opnieuw kijken naar mijn eigen wereldje. Als ze morgen weg zijn, is mijn huis blijvend veranderd. Mijn wandelingomgeving ook. (100 woorden)
<BR><a href="dagbk63.htm#subtop">terug eerste dagboekregel</A>

<a name="11"></a>
<P><B>Cessenon sur Orb, Donderdag 11 Augustus 2005</B>
<BR>Vannacht is hier de eerste regen gevallen sinds twee maanden. Meteen goed. Flink onweer, bliksem en donder. Het begon kort na middernacht. Ruim vier centimeter zag ik vanmorgen in mijn provisorische regenmeter. Maar de discussie over de droogte wordt er niet door aangetast:
<BR>--"Druppels op een gloeiende plaat", is het commentaar. 
<BR>Klagende boeren met beelden van verdorde landerijen is geen TV-nieuws meer. De vinger wordt gewezen naar de 68% van het totale Franse waterbudget dat de landbouw opsoupeert. Dat de ergst getroffen departementen samenvallen met de watervretende maiscultuur. En dat een groene golfbaan evenveel water kost als 3000 stadse mensen. (100 woorden)
<BR><a href="dagbk63.htm#subtop">terug eerste dagboekregel</A>

<a name="12"></a>
<P><B>Cessenon sur Orb, Vrijdag 12 Augustus 2005</B>
<BR>De wolken na het onweer van gisternacht zijn vannacht verdwenen. Toen ik opstond --tegen vijven-- zag ik de <I>Orion</I>, de jager, boven de horizon komen. Vanuit mijn bed zie ik de helderste ster: De <I>Rigel</I>. [Rechts-beneden, als die 'zandloper' vertikaal staat, zoals op winteravonden].
<BR>Als ik mijn hoofd naar rechts beweeg, zie ik de drie sterren van de gordel vertikaal staan; strak langs het linkerraamkozijn. Voor de <I>Betelgeuze</I>, linksboven op winteravonden, moet ik opstaan.
<BR>De <I>Grote Hond</I>, met de <I>Sirius</I>, komt pas met de zon. Onzichtbaar dus. Juist daarom heten deze dagen de hondsdagen. De <I>Grote Hond</I> is dan los. (100 woorden)
<BR><a href="dagbk63.htm#subtop">terug eerste dagboekregel</A>

<a name="13"></a>
<P><B>Cessenon sur Orb, Zaterdag 13 Augustus 2005</B>
<BR>Op 23 April berichtte ik over "<B><I>V&eacute;lo'v</B></I>", het witte-fietsenplan van Lyon dat 19 Mei van start zou gaan. 
<BR>--"Het is een succes!", bericht <I>Lib&eacute;ration</I> van Donderdag, "Het systeem wordt intensief gebruikt en er zijn al 15.000 abonn&eacute;'s".
<BR>Zo groot is het succes dat steden als Montpellier, Marseille, Gen&egrave;ve en Barcelona al zijn komen kijken. Zelfs Amsterdam --"<I>capitale du v&eacute;lo</I>"-- kwam zich op de hoogte stellen. Wat 'het geheim' is, weet nog niemand. Op het oog is er (nog!) geen verschil te zien met minder succesvolle plannen. Gedurende de ontwikkeling had men een grote angst voor het 'ludieke', het moest vooral geen speelgoed worden; het moest vóór alles nuttig zijn: Het stadse autoverkeer moest omlaag! De fiets ziet er heel on-Frans uit. Niet-sportief. Een beetje stoer-Hollands. 
<BR>Het gemiddelde gebruik is twintig minuten en 2,8 km. 90% valt binnen de 30 minuten, de grens voor gratis gebruik. Het volgend uur, of deel daarvan, kost 0,5 euro. De verdere uren hangen af van het abonnement. Bij een jaarabonnement (5 euro!) betaal je daarvoor 1 euro, en bij een weekabonnement (1 euro!) kost ieder extra uur 2 euro. Daarnaast wordt er een garantiebedrag van 150 euro van je creditkaart gehaald zolang je een fiets in gebruik hebt. Dat zijn heel schappelijke prijzen, maar kenners vinden dat het daar niet helemaal aan kan liggen. Waar het w&egrave;l aan ligt blijft voorlopig speculeren. De vraag "Waarom werkt dit ontwerp zo goed?", is heel moeilijk: "Succes heeft altijd vele vaders".
<BR>Een belangrijke factor lijkt mij dat het leven in Lyon nog een beetje bruist. (Of opnieuw bruist?) Frankrijk is het meest pessimistische land van Europa volgens een recent onderzoek dat iedereen citeert, maar waarvan ik de bron nog niet heb gevonden. Het is vastgelopen in zijn verouderde successtructuur van de jaren dertig. Verder oplappen helpt niet meer. Malaise dus, ondanks positieve kretologie van Villepin cs.
<BR>Zo meldt dezelfde <I>Lib&eacute;ration </I>op de voorpagina (plus reportage verderop) dat jongeren massaal het land verlaten. Frankrijk is versteend en vastgelopen, vinden ze. Met je diploma kun je alleen maar 'dit', terwijl in Londen of Berlijn vrijheid bestaat om met '<I>petits boulots</I>' (kleine baantjes) aan de slag te komen en door de groeien. In Frankrijk is dat '<I>not done</I>', en een doorgerijpt systeem van uitzendbureaux en parttime werken, bestaat niet. Evenmin als interne bedrijfsopleidingen.    
<BR>Maar de hoger-opgeleide jongeren van 18 tot 30 wachten niet langer en worden cosmopolitisch. Dat het in sommige regio's --zoals Lyon-- weer wat bruist, nemen ze voor kennisgeving aan.  
<FONT FACE="Trebuchet MS" SIZE=1><BR>______________
<BR>Fotoos van de Lyon-fiets op http://www.grandlyon.com/index.php?id=1504
<BR>Mijn Dagboek van 23 April 2005 geeft links over witte-fietsenplannen elders in de wereld.</FONT>
<BR><a href="dagbk63.htm#subtop">terug eerste dagboekregel</A>

<a name="14"></a>
<P><B>Cessenon sur Orb, Zondag 14 Augustus 2005</B>
<BR>Ik ben nu even moe- en volgelezen over Islam, al beperk ik mij tot wat Islamieten over zichzelf schrijven. Zo trof ik in <I>Prospect</I> van deze maand een artikel van <I>Ayaan Hirsi Ali</I> [<I>'A Somali-born Dutch MP'</I>, zegt <I>Prospect</I> en <I>'born and bred a Muslim'</I>, zegt ze zelf]. De titel is "<I>Muhammad's example</I>": 'Doorsnee Islamieten' moeten worden geholpen om helder en in vrijheid over het voorbeeeld van de Profeet na te denken, is het betoog.
<BR>Zij verdeelt daartoe de Islamieten in Europa in drie groepen, die verschillen van mening over hoe dat 'lichtende voorbeeld' moet worden gevolgd. De terroristen --en degenen die hun met ideologie en geld steunen-- willen een perfecte nabootsing, ook van de maatschappij waarin De Profeet zijn voorbeeld gaf. De tweede groep, ook een kleine, is die van de hervormers. Daartoe rekent ze zichzelf. Zij gaan uit van een open maatschappij, en zij willen een debat over de kernwaarden van het voorbeeld van De Profeet. Beide groepen richten zich op de 'grote groep', die van de wijfelaars: Die moet worden geholpen.
<BR>Het is een interessant betoog, maar het is reeds gesorteerd door één persoon die op haar manier de zaken op een rijtje heeft gezet.
<BR>Een andere 'vertelling' is de blog van <I>Xavier Ternisien</I>. Daarin commentari&euml;ert hij nieuws uit de Islamwereld: Zijn lezers doen de rest. 'Alle' islam-opinies zijn er. Voor een buitenstaander is het soms moeilijk leesbaar. De vergelijking met <I>'Le Canard Enchain&eacute;'</I> dringt zich op: Als je  geen <I>'born and bred'</I> Fransman bent, ontgaat je "e.e.a.".
<BR>Maar dapper volhouden, accepteren dat je soms verzuipt in raadsels, en genieten van gevonden juweeltjes, helpt uitstekend. Je waant je in een journalistencaf&eacute; na de Hoogmis, maar dan op z'n Islamietisch. Korte betogen, flitsende <I>chat</I>-opmerkingen, humor, venijn en wijsheid. Héél leerrijk, maar het tegendeel van het betoog van <I>Ayaan Hirsi Ali</I>.   
<BR>Van de week berichtte <I>Ternisien</I> over de groene band die de politie in Nottingham draagt als teken van solidariteit met de Islamieten in die regio omdat, helaas wegens de bomaanslagen, racistische relletjes toenemen. 
<BR>Hij voegde er nog wat foto's bij van vrouwelijke Londense 'bobbies'. Naast de hoofddoek voor de <I>Sikh</I>-politiemannen, kunnen Islam-politievrouwen de hoofddoek en --eventueel-- een enkellange jurk dragen.
<BR>--"Zou dat in Frankrijk kunnen?", is de 'stoute' vraag.
<BR>En dan is de beer los. Islamieten onder elkaar over wat ze van de Fransen, de Engelsen en van zichzelf vinden. Van intelligent tot plat en dom. Van kwaadaardig tot begripsvol. Van serieus tot spottend en ridiculiserend. En ik vaak het gevoel dat ik een <I>pointe</I> mis. Het zij zo, maar ik geniet. 
<FONT FACE="Trebuchet MS" SIZE=1>
<BR>___________
<BR>http://www.prospect-magazine.co.uk/
<BR>http://ternisien.blog.lemonde.fr</FONT>
<BR><a href="dagbk63.htm#subtop">terug eerste dagboekregel</A>

<a name="15"></a>
<P><B>Cessenon sur Orb, Maandag 15 Augustus 2005</B>
<BR>Ik heb al eens eerder de site "Passie voor Po&euml;zie" genoemd. 
<BR>Vanmorgen dwaalde ik er weer eens en las:
<DIR>
<FONT FACE="Trebuchet MS" SIZE=2>"Een van onze lezers zoekt een gedicht waarvan haar opa slechts een deel kent:
<BR>Slechts de beek blijft vlieten 
<BR>stroomt van jaar tot jaar 
<BR>kan geen rust genieten 
<BR>immer voorwaarts maar"</DIR>
</FONT>Zo'n fragment maakt mij eindeloos melancholisch om wat verloren is gegaan. Wellicht voorgoed. Pas met 'gerichte energie' lukte het mij dit te boven te komen, en deze vier regels te laten voor wat ze zijn: Een compleet gedicht. De intro-regel kan erbij blijven. Helemaal OK!
<BR>Op die site staan favoriete gedichten van lezers. Ik vond er indertijd 'Het Huwelijk' van Elsschot. Ook eigen werk wordt ingestuurd. Het zijn vaak haiku's, maar ook langere ontboezemingen die mij minder bekoren. 
<BR>Opeens werd ik getroffen door een oude bekende. Ik leerde het smachtend van buiten op de middelbare school. Ik was toen kennelijk in een melancholische periode, want ook die zwaarmoedige gedichten van <I>Niklaus Lenau</I> gingen er in als koek. Nu zijn de fragmenten daarvan complete gedichten geworden, net als de regels van die opa.
<BR>Ik vond de complete en originele versie van de klassiekerd "<I>Egidius, waar bestu bleven?</I>" Uit het Gruuthuse-handschrift uit de XIVe eeuw. Mijn leeggeraakte plekken zijn weer gevuld.
</FONT><FONT FACE="Trebuchet MS" SIZE=2><DIR>
Egidius, waer bestu bleven ?
<BR>Mi lanct na di, gheselle mijn.
<BR>Du coors die doot, du liets mi tleven.
<BR>
<BR>Dat was gheselscap goet ende fijn,
<BR>Het sceen teen moeste ghestorven sijn.
<BR>Nu bestu in den troon verheven
<BR>Claerre dan der zonnen scijn,
<BR>Alle vruecht es di ghegheven.
<BR>
<BR>Egidius, waer bestu bleven ?
<BR>Mi lanct na di, gheselle mijn.
<BR>Du coors de doot, du liets mi tleven.
<BR>
<BR>Nu bidt vor mi: ic moet nog sneven 
<BR>Ende in de weerelt liden pijn.
<BR>Verware mijn stede di beneven:
<BR>Ic moet nog zinghen een liedekijn.
<BR>Nochtan moet emmer ghestorven sijn.
<BR>
<BR>Egidius, waer bestu bleven ?
<BR>Mi lanct na di, gheselle mijn.
<BR>Du coors die doot, du liets mi tleven.
</DIR>
</FONT><FONT FACE="Trebuchet MS" SIZE=1>_________________
<BR>Passie voor Po&euml;zie: http://members.lycos.nl/pvp/</FONT>
<BR><a href="dagbk63.htm#subtop">terug eerste dagboekregel</A>

<a name="16"></a>
<P><B>Cessenon sur Orb, Dinsdag 16 Augustus 2005</B>
<BR>Ik denk wel eens na over w&agrave;t ik denk, en vraag mij ook wel eens af waar&ograve;m ik schrijf wat ik schrijf. Het is altijd een vorm van waarheidszoeken, maar toch geloof ik niet dat er &Eacute;&eacute;n Waarheid is. Laat staan D&egrave; Waarheid. 
<BR>Was het de <I>Big Bang</I>? Of waren het zes vingerknipjes 4000 jaar geleden? Het kan mij eigenlijk niet schelen; ik struikel alleen over ficties die als waarheden worden gepresenteerd, en over intellectuele luiheid om af te rekenen met tegenstrijdige observaties en redeneringen.
<BR>Doodgaan is de enige zekerheid. Dat houdt ons in leven.
<BR>De rest moet worden betwijfeld. (100 woorden)
<BR><a href="dagbk63.htm#subtop">terug eerste dagboekregel</A>

<a name="17"></a>
<P><B>Cessenon sur Orb, Woensdag 17 Augustus 2005</B>
<BR>Vandaag geen stukje.
<BR><a href="dagbk63.htm#subtop">terug eerste dagboekregel</A>

<a name="18"></a>
<P><B>Cessenon sur Orb, Donderdag 18 Augustus 2005</B>
<BR>De dagelijkse routine kan mij vandaag de pot op. [Ik maak een uitzondering voor tandenpoetsen en dit stukje.]
<BR>De tuin kan ook wel een dagje voor zichzelf zorgen. Ik vraag mij niet af waar&oacute;m dit zo is. Althans niet in woorden. Er borrelt wel iets omhoog uit de oersoep in de loop van de dag. Mijn innerlijke rust en zelfvertrouwen zijn er gewoon. 
<BR>Misschien begin ik wel aan Harry Potter of aan de andere boeken die de gasten voor mij als geschenk hebben achtergelaten, of neem ik de draad weer op van Don Quichot. Ik zit tussen eb en vloed. (100 woorden)
<BR><a href="dagbk63.htm#subtop">terug eerste dagboekregel</A>

<a name="19"></a>
<P><B>Cessenon sur Orb, Vrijdag 19 Augustus 2005</B>
<BR>Ik moest mijn handen als vuisten diep in mijn broekzakken stoppen om niet in de 'routine' van de tuinklussen te vluchten: 
<BR>--"De dagelijkse routine kan mij vandaag de pot op", had ik gistermorgen geschreven.
<BR>Doelloos liep ik rond, en weerstond verleidingen. <I>Harry Potter</I> boeide mij maar enkele hoofdstukken, en <I>Don Quichot</I> met moeite één. Per saldo vond ik rust bij het zomerniemandalletje van <I>Jan Wolkers</I>, het Boekenweekgeschenk van 2005. Tussendoor lag ik doelloos op bed, en vroeg mij af of ik mij een depressie op de hals had gehaald, of ik niet teveel zekerheden overhoop had gehaald in mijn overmoed. (100 woorden)
<BR><a href="dagbk63.htm#subtop">terug eerste dagboekregel</A>

<a name="20"></a>
<P><B>Cessenon sur Orb, Zaterdag 20 Augustus 2005</B>
<BR>En ik maar denken dat het een teveel aan existenti&euml;le vragen was waardoor ik van slag raakte. Waardoor de dagelijkse routine mij de pot op kon, of die andere treur- en melancholiegevoelens eerder deze week. Het was de maan! Het was gewoon de volle maan. En gisteren was die er.
<BR>Het bewijs is dus geleverd dat menselijke gevoelens van sterrenstanden afhangen en --<I>a fortiori</I>-- van planeet- en maanstanden.
<BR>Het had dus helemaal niets te maken met existenti&euml;le twijfel, en nog minder met het vertrek van Ghislaine voor twee weken, en van Martine met kinderen zeven dagen later. 
<BR>Eenzaamheidsgevoelens? Nee hoor! (100 woorden)
<BR><a href="dagbk63.htm#subtop">terug eerste dagboekregel</A>

<a name="21"></a>
<P><B>Cessenon sur Orb, Zondag 21 Augustus 2005</B>
<BR>Gisteravond met vrienden, en eerder deze week om mezelf te behagen, heb ik weer een paar koude-maaltijdsoepen gemaakt. [Zie ook 2, 3 en 4 van deze maand]:
<BR><B><FONT FACE="Trebuchet MS" SIZE=2>Kipsoep met zomergroenten en kerrie:</B>
<DIR>
&#8226; 100g kiplapje &#8226; 250g verse champignon&#8226; 100g peulen &#8226; 50g doperwtjes (vers of diepvries) &#8226; 50g mini-ma&iuml;skolfjes &#8226; 1 sjalot &#8226; 1 bosje peterselie &#8226; &#189; koffielepel kerrie &#8226;&nbsp;2&nbsp;koffielepels olie &#8226; zout &#8226;
<BR>&#8226; &#8226; Was de peulen, verwijder de steeltjes en deel ze in vieren. Spoel de champignons en maak ze schoon. Snij het kiplapje in reepjes. Snij de sjalot in dunne plakjes. Verhit de olie in een pan, en bruineer de champignons en de sjalot lichtjes. Laat ze 1 &agrave; 2 minuten slinken op zacht vuur. Doe de doperwtjes, de peulen en de kerrie erbij. Zouten, 500 ml water erbij, afdekken en 12 minuten op zacht vuur koken. Doe drie minuten voor het einde de fijn gesneden kipreepjes erbij. Laten afkoelen. 
<BR>Vóór het opdienen de ma&iuml;skolfjes en de fijngehakte peterselie erbij. Verdelen over twee kommen en goed koud opdienen.</FONT>
</DIR>
Ter completering van de maaltijd suggereert de auteur 30g lichte kaas en een snee brood (25g).
<BR>Ik kon die mini-ma&iuml;skolfjes niet krijgen, en deed er wat ma&iuml;s uit blik bij. Zowel voor de smaak, 'het aanzien' als de textuur was het smakelijk en noodzakelijk. Het zou aangenamer zijn geweest voor de textuur-op-de-tong als ik die kipreepjes n&oacute;g fijner had gesneden. Ik koos 
&#126;5mm, maar &#126;2mm ware beter, denk ik.
<BR>De andere ervaring was <B><FONT FACE="Trebuchet MS" SIZE=2>Soep van zon en bruine bonen:</B>
<DIR>
&#8226; 300g goed rijpe tomaat &#8226; 2 kleine courgettes (200g) &#8226;  2 kleine worteltjes (100g) &#8226;&nbsp;1&nbsp;paprika &#8226; &#189;
 blikje bruine bonen (125g) &#8226; 1 soeplepel olijfolie &#8226; 1 ui &#8226;  2 tenen knoflook &#8226;&nbsp;1&nbsp;bosje basilicum &#8226; 1 snufje paprikapoeder &#8226; 2 mespuntjes selderijzout, peper &#8226;
<BR>&#8226; &#8226; Was de tomaten, dompel ze één minuut in kokend water, pel ze, haal de zaadjes er uit en snij ze in blokjes. Was en schil de courgette en de worteltjes. Snij ze in schijfjes. Haal het zaad uit de paprika en snij die in repen. Snij de ui in fijne schijfjes. Maak de olie heet in een pan en bruineer alle groente lichtjes. Doe er de gehakte knoflook bij, de fijngeknipte basilicum, het selderijzout en de peper. Doe er 400ml water bij en kook het 20 minuten op zacht vuur (of 10 minuten in de snelkookpan). Laten afkoelen. Vóór het opdienen de bonen erbij, en verdelen over twee kommen. Bestrooien met paprikapoeder en goed koud opdienen.
</DIR></FONT>
Ik liet --ondoordacht-- de bonen met de groente meekoken. Ik vreesde het ergste (een stijfgebonden soep of zo), maar de schade viel mee. De soep heeft een beetje het uiterlijk van ratatouille, maar wegens de basilicum volk&oacute;men anders van smaak. Bij het opdienen had ik er nog wat geknipte basilicum op gedaan. Héél fraai, héél lekker, héél noodzakelijk. 
<BR>De auteur vindt dat je met 100g witte kaas van 0% vet, en een perzik, een volledige maaltijd hebt. Ik diende het op in glazen van nog geen 200ml als sluitstuk van een reeks diverse (groente-)knabbeltjes met dipsausjes. 
<BR>De vrienden van gisteravond zijn vegetari&euml;rs: Het ging er in als Gods Woord In Een Ouderling.
<BR>Eet smakelijk!!<FONT FACE="Trebuchet MS" SIZE=1>
<BR>____________________
<BR>Het hele receptenboekje staat op http://www.fototime.com/inv/E41836619BBA0DC Je kunt ze downloaden als "original format". Het zijn 10 foto's van 1000 x 714 pixels van ieder ongeveer 130KB</FONT>
<BR><a href="dagbk63.htm#subtop">terug eerste dagboekregel</A>

<a name="22"></A>
<P><B>Cessenon sur Orb, Maandag 22 Augustus 2005</B>
<BR>Instemmend citeert Aldert de dichtregel van Herman De Coninck uit mijn stukje van 2 juli: "<I>Vroeger was er alleen maar nu. Nu is er ook toen</I>". 
<BR>Hij mijmert:
<FONT FACE="Trebuchet MS" SIZE=2>
<DIR><B>
"Van Nu en Straks" was toentertijd
<BR>een tijdschrift vol met kwaliteit, 
<BR>'t Is nu van toen, en lang geleden,
<BR>waar vind je 't blad vandaag, nu, heden?
<BR>
<BR>Vroeger was er alleen maar nu.
<BR>Nu is er vóór alles toen.
<BR>
<BR>Vroeger aanbad ik het leven, maar nu
<BR>zie ik het grijs, niet het groen
<BR>
<BR>Het thans is door het toen vervangen,
<BR>het best kun je je maar verhangen.</B>
</DIR></FONT>
Zwart, Zwarter, Zwaldert waar ben je? (100 woorden)
<BR><a href="dagbk63.htm#subtop">terug eerste dagboekregel</A>

<a name="23"></A>
<P><B>Cessenon sur Orb, Dinsdag 23 Augustus 2005</B>
<BR>Ik hou er wel van als een gevestigde mening een stootje krijgt. Zo genoot ik vanmorgen van een reportage in het Amerikaanse <I>Wired-News</I> waarin de ouderwetse d&oacute;&oacute;rtrapfiets wordt aangeprezen als de 'betere' en de 'ware'. Ik kwam er op omdat vandaag over het succesvolle witte-fietsenplan van Lyon wordt gesproken waar ik 23 maart en 13 aug over schreef.  
<BR>Dat bevatte weinig nieuws behalve dat het als sleutelfactor van het succes het onderliggende computersysteem aanwijst. 
<BR>-- "Succes heeft altijd vele vaders", schreef ik, dus ik blijf sceptisch. 
<BR>Verder tilt <I>Wired-News</I> een tip van de sluier die over de financiering hangt. Het blijkt dat <I>JCDecaux</I>, een zeer groot Frans reclamebedrijf, de volledige investering heeft betaald, en daarvoor nu het recht heeft voor reclame op alle abri's van het openbaar vervoer in Lyon tot 2013.  
<BR>Deze inkomsten zouden normaal in de zakken van een [geprivatiseerd] vervoersbedrijf vloeien. Zo'n bedrijf zou ook geen behoefte hebben aan het genereren van een 'concurrent' zoals een witte-fietsenplan. Deze financiering verklaart wellicht ook de uitnemende --alles overstralende-- publiciteit voor dit plan zodat het zelfs in <I>Wired-News</I> terecht kon komen.
<BR>Misschien melden zich nog meer 'vaders' van dit succes. 
<BR>D&oacute;&oacute;rklikken bracht mij bij de d&oacute;&oacute;rtrapfiets. Het blijkt dat de d&oacute;&oacute;rtrapfiets weer in opkomst is. In de sport, althans in de wielerbaansport, is die nog steeds favoriet. Alternatieve fiets-<I>freaks</I> gebruikten hem al langer voor straatverkeer, maar een super-<I>freak</I> uit die kringen heeft er wetenschappers bij weten te halen. 
<BR>Inderdaad blijken de wetenschappelijke studies over fiets-energie zich te concentreren op de topprestaties in wedstrijden, terwijl er voor het gewone stadsverkeer heel andere normen en waarden gelden. De nieuwe d&oacute;&oacute;rtrappers wijzen op het genot. Het geeft het gevoel van fietsbeheersing die de <I>freewheeler</I> onthouden blijft. Het is ook spier-effici&euml;nter.
<BR>Belangrijke stukken van de fiets-theorie&euml;n blijken niet op echte "<I>data</I>" te berusten maar op "<I>anecdata</I>".  Of, zoals mijn dochter in haar signature schrijft '<I>the plural of anecdote is not data</I>'.  Enkele 'frappante observaties' zijn leuk, maar niet voldoende.
<BR>Er is nu de "<I>1st International Fixed Gear Symposium</I>" in Michigan. [<I>Fixed Gear</I>, of <I>'Fixie'</I> is Amerikaans voor d&oacute;&oacute;rtrapper]. Het artikel is goed leesbaar voor [fietsende!] leken, maar een beetje werktuigkundig gevoel is wel handig om het spier-trapper systeem te begrijpen.
<FONT FACE="Trebuchet MS" SIZE=1><BR>_______________
<BR>&#8226; A P2P Network for Bikes: [www.wired.com/news/culture/0,1284,68576,00.html?tw=wn_5culthead]
<BR>&#8226; Fixed-Gear Bikes an Urban Fixture
http://wired-vig.wired.com/news/culture/0,1284,67149,00.html
<BR>&#8226; Fixed Gear Central http://www.sheldonbrown.com/harris/fixed.html
<BR>&#8226; JCDecaux, N&#176; 1 in Frankrijk, N&#176; 2 wereldwijd, buitenreclame. [www.jcdecaux.com]
<BR>&#8226; A Theory of Holonomic Scleronomous Gyrators, or The Virtues of Riding Fixed by James Bernard Lee, Portland, Oregon; Prepared for 1st International Fixed Gear Symposium Traverse City, Michigan. [www.fixedgeargallery.com/articles/lee/lee.pdf]
<BR>&#8226; Een NLse site over het genot van een d&oacute;&oacute;rtrapper: http://www.m-gineering.nl/techdex.htm</FONT>
<BR><a href="dagbk63.htm#subtop">terug eerste dagboekregel</A>

<a name="24"></A>
<P><B>Cessenon sur Orb, Woensdag 24 Augustus 2005</B>
<BR>--"Hoe kan je aan alles twijfelen", belde Wim over het stukje van een week geleden: "Je hebt toch meer zekerheden in je leven dan doodgaan? Kom nou!"
<BR>--"Jazeker, maar die heb ik zelf gekozen. Dat moet ik wel, want &egrave;chte zijn er inderdaad niet".
<BR>--"Je kunt toch fout zitten?"
<BR>--"Tja, dan is het crisis. Je moet ze daarom wel verstandig kiezen"
<BR>--"Dat is toch onmenselijk, telkens zo'n crisis in je leven?"
<BR>--"Onmenselijk? Kom nou! Je hebt toch ook overleefd dat je pappie niet het eeuwige leven heeft, en dat Sinterklaas niet bestaat?"
<BR>--"Hm, en nu dat rot stukje van jou". (100 woorden)
<BR><a href="dagbk63.htm#subtop">terug eerste dagboekregel</A>

<a name="25"></A>
<P><B>Cessenon sur Orb, Donderdag 25 Augustus 2005</B>
<BR>Met de grote droogte in Zuid-Frankrijk, Spanje en Portugal en heftige regens in Oost-Frankrijk, Zwiterland en verderop, komt de vraag op naar de "<I>system behind the madness</I>". Bestaat er enige orde of regelmaat in de afwisseling van droge of natte zomers? 
<BR>Aan de Stille Zuidzee kennen we het verschijnsel dat de Peruvaanse vissers al langer <I>El Ni&ntilde;o</I> noemden, het 'Kerstkindje', wegens het verschijnen van bepaalde vissoorten dichter bij de kust dan gewoonlijk rond de Kerst in bepaalde jaren. Dat bleken min of meer regelmatige veranderingen van de zeewatertemperatuur te zijn over periodes van 3 &agrave; 7 jaar. Inmiddels is dat mechanisme grondig bestudeerd en --ondanks een aantal raadselachtigheden-- een instrument geworden lange-termijnweersvoorspelling. De <I>Ni&ntilde;o</I>-jaren worden afgewisseld met <I>Ni&ntilde;a</I>-jaren, en bij allebei horen typische regen- of droogteperiodes in Chili, maar ook in Nieuw-Zeeland en Australi&euml;.
<BR>De vraag was natuurlijk of wij in Europa ook zoiets hebben. Naarstig zoeken, met als lichtend voorbeeld 'het kerstkindje', heeft de weerkundigen op het spoor gebracht van de <I>North Atlantic Oscillation</I>, de NAO, waarbij bepaalde weertypes in Europa samenhangen met <I>'NAO-plus'</I> en <I>'NAO-min'</I> jaren.Maar van een regelmatige afwisseling zoals het <I>Ni&ntilde;o-Ni&ntilde;a</I> gebeuren is geen sprake. We beschikken over eeuwenlange reeksen op basis van --curieus genoeg-- de heffing van de 'tienden' want die NAO+ en NAO&#8211;
 jaren hebben een duidelijk effect op de graanoogsten, en daarvan bestaat een goede 'boekhouding'.
<BR>Hoewel we nog(?) niet weten waar zo'n +jaar of &#8211;jaar vandaan komt, hebben wij door de intensieve bestudering sinds einde '80 een steeds gedetailleerder beeld van de gevolgen voor het weer, of het weertype van een jaar. Zo zijn zow&egrave;l de droogte als de regens van 2005 duidelijke kenmerken van NAO+: Noord-Europa heeft dan zachte maar natte winters, en Zuid-Europa kampt dan met droogte.
<BR>De grote onregelmaat van de NAO maakt het moeilijk een verband te leggen met de effecten van '<I>global warming</I>'. We hebben in het recente verleden nogal wat NAO+ jaren gehad en de effecten daarvan lijken wat op wat wij van '<I>global warming</I>' verwachten. Dat is lastig.
<BR>De kern van het NAO-verschijnsel is het luchtdrukverschil tussen de Azoren en IJsland. Is dat gemiddeld groot, dan wordt het NAO+. Is dat gemiddeld klein, dan wordt het NAO&#8211;.
<BR>Maar het waarom dáárvan is voorlopig(?) Het Grote Raadsel.
<FONT FACE="Trebuchet MS" SIZE=2><BR>_____________________
<BR>Vanaf 1920 zijn er al wetenschappelijke vermoedens over NAO, maar pas na 1970 kon echte vooruitgang worden geboekt. Vanaf eind '80 wordt er op grote schaal aan gewerkt. Een leuke informatieve slideshow staat op: [geschikt voor eenvoudige modemsurfers zoals ik] 
<BR>http://www.ldeo.columbia.edu/~visbeck/nao/presentation/html/NAO.htm </FONT>
<BR><a href="dagbk63.htm#subtop">terug eerste dagboekregel</A>

<a name="26"></A>
<P><B>Cessenon sur Orb, Vrijdag 26 Augustus 2005</B>
<BR>Uit pure nieuwsgierigheid heb ik weer eens twee soepen gemaakt uit het boekje met die intrigerende koude maaltijdsoepen. [Zie ook 2, 3, 4 en 21 van deze maand]. Het zijn allebei wortelsoepen, maar hoe verschillend! Nog meer dan bij warme wortelsoepen, is het van belang op de "beet" te letten; ofwel de "krokantheidsgraad". Dáár zit het spel. Bij deze koude soepen is dat nog duidelijker --&egrave;n fataler, als je er niet op let. 
<BR>Allereerst de <B><FONT FACE="Trebuchet MS" SIZE=2>Rinse wortelsoep met kiwi</B>:
<DIR>
&#8226; 400g wortelen &#8226; 1 seldertak &#8226; 1 kiwi &#8226; 1 yoghurt van 0% vet &#8226; 100g kiplapje in reepjes &#8226;&nbsp;2&nbsp;koffielepels olie &#8226; &#189; ui &#8226; 2 soeplepels fijngesneden verse koriander &#8226; 
 zout, peper &#8226; 
<BR>&#8226; &#8226; Schrap de wortelen en snijdt ze in blokjes. Selderstuk afhalen en in stukjes snijden. Snij de ui in plakjes. Verhit de olie in een pan. Laat er de ui, de wortel en de selder aanbruinen. Hou een paar wortelblokjes apart. Doe er de koriander bij, zout, peper en 400ml water. Afgedekt zachtjes 15 minuten koken. Laten afkoelen en in de ijskast.  
<BR>Doe er de geschilde --en in blokjes gesneden-- kiwi bij. Roer er met een vork de yoghurt door. Gril de kipstrookjes in een anti-kleefpan. Verdeel de soep over twee kommen. Strooi de kipreepjes er over, en versier het met de achtergehouden wortelbrokjes.</FONT>
</DIR>
Het gaat hier om het kontrast tussen de wortelbrokjes die alleen zijn aangebakken, en die zijn meegekookt. In mijn geval had ik die gekookte iets zachter moeten maken. Jammer ook dat ik geen versie koriander kon bemachtigen; daarom heb ik mij met gemalen koriander beholpen. Dat tastte het rinse karakter aan. Met een extra kiwi heb ik mij beholpen.
<BR>In de <B><FONT FACE="Trebuchet MS" SIZE=2>Gebonden aspergesoep met krokante worteltjes </B></FONT> komen de worteltjes weer heel anders tevoorschijn. Ik had hiervoor verse peentjes en niet de zgn 'waspeen'. Bovendien worden ze alleen geblancheerd. Het kontrast speelt hier met de tongzachte asperges.
<DIR>
<FONT FACE="Trebuchet MS" SIZE=2>&#8226; 350g mini-asperges uit glas &#8226; 300g kleine worteltjes &#8226; 120 kipham &#8226; &nbsp;2&nbsp;soeplepels room van 15% vet &#8226; 1 sjalot &#8226; 4 soeplepels geknipte bieslook &#8226; &nbsp;zout, peper &#8226; 
<BR>&#8226; &#8226; Schrap de worteltjes, snij ze in vieren over de lengte en vervolgens in kleine stokjes. Blancheer ze 6 minuten in gezout kokend water. Laten uitlekken en in de ijskast.
<BR>Vóór het opdienen eerst de asperges --met het vocht-- mengen met de fijngesneden sjalot. Roer er de room door, en doe de worteltjes en de bieslook erbij. Peperen en zouten. Verdeel de verkruimelde kipham over twee kommen en giet de soep eroverheen. Goed koud opdienen.</FONT>
</DIR>
Die enorme hoeveelheid bieslook en de sjalot zijn nodig om 'frisheid' in deze soep te brengen. Met die zes minuten blancheren had ik de worteltjes precies op de goede "beet" en niet te fel contrasterend met de nogal zachte asperges die bijna verdween in het geheel.
<BR>Ik heb de volgende soepen al half-bereid in de ijskast staan. Misschien vertaal ik die morgen wel. In elk geval ga ik ze vandaag proeven.
<BR><a href="dagbk63.htm#subtop">terug eerste dagboekregel</A>

<a name="27"></A>
<P><B>Cessenon sur Orb, Zaterdag 27 Augustus 2005</B>
<BR>Villepin is terug van vakantie en zet zijn 100-dagenregering voort met een verrassende maatregel. Zonder het erbij te zeggen grijpt hij terug op een plan van de socialist Jospin dat door Raffarin onmiddellijk werd afgeschaft. Het was kennelijk een goed plan, en Villepin verdient lof dat hij zich niet door partij-kinne-sinne daar van af heeft laten houden.
<BR>Het ging om hulpkrachten bij het onderwijs die door de staat voor 90% werden gesubsidi&euml;erd zodat de onderwijzers zich op het echte werk konden concentreren. Het ging om extra hulp bij achterblijvers of gehandicapten, en huishoudelijke of administratieve taken. Het waren meestal ouders die zich voor dit matig betaalde [<I>part time</I>] werk inzetten.
<BR>Toen Raffarin het afschafte, was er grote ontsteltenis bij de onderwijzersvakbonden die o.a. betoogden dat de aanwezigheid van meer volwassenen op de school een heilzame werking had op de leermotivatie van de leerlingen, en op de veiligheid. Terecht, want het bewijs daarvoor werd in de laatste jaren geleverd door toenemend geweld op de scholen.
<BR>Maar Raffarin hield voet bij stuk. Zijn ideologie fluisterde hem in dat werkgelegenheid vanzelf ontstaat in de industrie als de belastingen maar laag genoeg zijn. Daarvoor moeten overheidsuitgaven <I>co&ucirc;te-que-co&ucirc;te</I> worden geschrapt. 
<BR>Het hoeraatje voor Villepin heeft echter een bijsmaak. Het nieuwe plan heeft bijbedoelingen. Het gaat om werkgelegenheid 'hoe-dan-ook'. D&agrave;t wil Villepin in 100 dagen wáármaken.
<BR>Het plan Jospin richtte zich op 'wie-dan-ook' die bereid wat zo'n klus te klaren, en veelal waren dat ouders. Het nieuwe plan richt zich uitsluitend op jongeren die niet aan de slag kunnen komen. Dat komt neer op voortijdige schoolverlaters zonder opleiding of kwalificatie, waarvan Frankrijk er zoveel heeft. [1 op 5 van de hele beroepsbevolking is 'ongekwalificeerd', maar voor jongeren is het nog erger. Het gemiddeld stijgende opleidingsniveau zit vooral in een spits van hogere opleidingen]
<BR>Het is daarom de vraag of die stabiliserende factor van meer aanwezige volwassenen, de leermotivatie van de leerlingen, en de veiligheid óók terugkomen als de ouders vervangen worden door jongelui met een 'matig'  schoolverleden en aanpassingsmoeilijkheden om op gewone manier aan de slag te komen. 
<BR>Het gaat om 45.000 van die banen tot Kerstmis en nog méér als het goed gaat daarna. 
<BR>Als het goed gaat. Laten we het hopen voor de Franse kindertjes.
<BR><a href="dagbk63.htm#subtop">terug eerste dagboekregel</A>

<a name="28"></A>
<P><B>Cessenon sur Orb, Zondag 28 Augustus 2005</B>
<BR>De eerste keer schreef ik dat deze koude maaltijdsoepen voor vermageraars wel eens averechts konden uitwerken: Z&oacute; lekker zien ze er uit. Dat valt heel erg mee. Het zijn 'vullende' en 'verzadigende' schotels. Toch is het maar 200kcal per portie. Het idee dat vermageringskost er onsmakelijk uit moet zien, en dat je met overvulde verlangens van tafel moet gaan, wordt goed onderuit gehaald. Ook de adviezen om de maaltijd te completeren --die ik niet altijd bij de vertalingen heb opgenomen-- zijn heel doordacht.
<BR>Uit de soepen van vandaag blijkt dat het 'eigenlijk' geen eenvoudige recepten zijn. Het bespelen van de smaaktegenstellingen --en niet te vergeten die van de textuur-- eist kookervaring om aan te voelen en te 'regelen' hoe e.e.a. uitwerkt op de tong en in de mond. 
<BR>Voor de <B><FONT FACE="Trebuchet MS" SIZE=2>Lichtgebonden spercieboontjessoep, met drie kleuren paprika en twee hammen</B></FONT> moet je --bijvoorbeeld-- kiezen voor hoe 'grof' of hoe 'vermalen' je het wil hebben. Ik had gekozen voor 'mooie grote stukken'. Inderdaad héél fraai, maar het idee 'soep' was verdwenen.
<FONT FACE="Trebuchet MS" SIZE=2>
<DIR>
&#8226; 350g 'haricot verts' (vers of diepvries) &#8226; &#189; rode paprika &#8226; &#189; groene paprika &#8226;&nbsp;&#189;&nbsp;gele&nbsp;paprika &#8226; 1 aardappel, type bintje (75g) &#8226; 50g gekookte ham &#8226; 50g ontvette rauwe ham (10%) &#8226; 1 soeplepel room van 15% vet &#8226; 1 sjalot &#8226; 1 knoflookteen &#8226;&nbsp;zout,&nbsp;peper&nbsp;&#8226; 
<BR>&#8226; &#8226; Schil en was de aardappel en snij die in stukjes. Ontpit de paprika's en snij ze in lamellen. Top de boontjes. Snij de sjalot in plakjes. Plet de knoflook. Doe dat alles in een pan met 500ml water. Zouten, peperen, en afgedekt 20 minuten op zacht vuur koken (of 10 minuten in de snelkoker). Laten afkoelen en in de ijskast.
<BR>Roer vóór het opdienen de room erdoor en verdeel de soep over twee kommen. Strooi er fijne reepjes van de beide hammen op.</FONT>
</DIR>
Achteraf had ik ze ook wat smeu&iuml;ger willen hebben, maar dan had ik de mixer er vóór het afkoelen op moeten zetten. Althans op een gedeelte. 
<BR>De <B><FONT FACE="Trebuchet MS" SIZE=2>Frisse tomatensoep met avocado en krab</FONT></B> mislukte bijna omdat er gewoonweg teveel grove ui in zat die bovendien --ondanks de magnetron-- zijn scherpte niet had verloren. Van de tweede portie viste ik de ui er wat uit en vermaalde die met twee extra zwarte olijven. Opeens was het een heel andere soep.
<FONT FACE="Trebuchet MS" SIZE=2>
<DIR>
&#8226; 600g goed-rijpe tomaten &#8226; avocado &#8226; 100g crabkruimels uit blik &#8226; 2 zwarte olijven &#8226; sap van &#189; citroen &#8226; 
 1 ui &#8226; 1 knoflookteen &#8226; 4 soeplepels gehakte peterselie &#8226;&nbsp;1&nbsp;koffielepel gemalen koriander &#8226; zout, peper &#8226; 
<BR>&#8226; &#8226; Hak de ui en plet de knoflook. Was de tomaten, dompel ze in kokend water gedurende een minuut: Pellen, ontpitten en in stukjes snijden. Doe ze in een kom samen met de ui, de knoflook en de koriander. Zouten, peperen en drie minuten in de magnetron zetten op matig vermogen. Laten afkoelen en in de ijskast.
<BR>Vóór het opdienen vermengen met de avocado --gepeld en in reepjes gesneden-- de ontpitte olijven en het citroensap.
<BR>Verdeel de crab over twee kommen en giet de soep er overheen. Rijkelijk bestrooien met peterselie. Goed koud opdienen.
</DIR></FONT>
Een reuzeportie peterselie is hier essenti&euml;el. Ook voor de textuur. De avocado moet nog goed 'beet' hebben. Eet smakelijk!
<BR><a href="dagbk63.htm#subtop">terug eerste dagboekregel</A>

<a name="29"></A>
<P><B>Tournecoupe, Gers, Maandag 29 Augustus 2005</B>
<BR>Ik zit op een bed in een logeerkamer. Ik ken het van voorgaande jaren. Het is nog vroeg in de ochtend. Het huis is stil. Tournecoupe ook. Ik heb Cessenon en mijn zomerse honkvastheid achter mij gelaten, en logeer bij Henri en Laurence, NLse vrienden. Tachtig km NW van Toulouse in de Midi-Pyr&eacute;n&eacute;es. Gisteren aangekomen. Vandaag vertrekken. Om weer eens bij te praten. De Gasconse maaltijd en de gesprekken zijn slechts voertuigen om nog eens van elkaars aanwezigheid te genieten. Gewoon om nog eens '<I>How do you do</I>' zeggen.
<BR>Waarom zou je daar niet twee keer 300 km voor rijden? (100 woorden)
<BR><a href="dagbk63.htm#subtop">terug eerste dagboekregel</A>

<a name="30"></A>
<P><B>Cessenon sur Orb, Dinsdag 30 Augustus 2005</B>
<BR>Vandaag zijn de laatste van de twaalf koude maaltijdsoepen aan de beurt. Eentje heb ik nog niet gemaakt omdat ik geen tuinkers kon krijgen, omdat het radijsloof wat ik aantrof er onsmakelijk uitzag, en omdat spinazie alleen in die grofbladige donkergroene versie was te krijgen. Ik vind het wel ooit, maar ik wilde deze soep-serie afmaken deze maand. Probeer het eventueel zelf, en laat het mij weten. Misschien is lamsoor of veldsla wel geschikt. Ik ga het in elk geval proberen, en hou jullie op de hoogte.
<BR>Hier is de vertaling van de <B><FONT FACE="Trebuchet MS" SIZE=2>Gebonden tuinkerssoep met cocosmelk:</B>
<DIR>
&#8226; 1 bos tuinkers (of 250g radijsloof of jonge spinaziescheuten) &#8226; &nbsp;2&nbsp;aardappelen type bintje (150g) &#8226; 50ml cocosmelk &#8226; 200g kwark met 0% vet &#8226; 1 ui &#8226; 2 soeplepels gehakte peterselie &#8226;&nbsp;zout, peper &#8226;
<BR>&#8226;&#8226; Was de tuinkers zorgvuldig. Schil de aardappelen en snij ze in stukken. Snij de ui in fijne plakjes. Doe de tuinkers, de aardappelen en de ui in een pan met 350ml water. Zouten, peperen en 20 minuten op een zacht vuur koken (of 10 minuten in de snelkoker). Laten afkoelen en in de ijskast. 
<BR>Roer er met een vork de kwark en de cocosmelk doorheen. Verdeel het over twee kommen en bestrooi het met de peterselie.</FONT>
</DIR>
De allerlaatste soep was de eerste die we uit het boekje maakten. Dat was nog samen met Ghislaine. Het was een reuze succes. We hebben het aan gasten voorgezet in een kleine portie in een glas als voorafje. Ik heb ze n&ograve;g eens gemaakt, en wat ge&euml;xperimenteerd met de textuur. De eerste keer hadden we er na het koken met de handmixer een smeu&iuml;g papje van gemaakt. Nu heb ik het met de vork [niet al te] fijngeprakt. Dat was beter. Van de appel heb ik kubusjes gemaakt van 5mm. Ik was nog niet tevreden, maar het was beter dan die plakjes omdat je die er niet doorheen kon roeren. Geraspte appel zal verloren raken qua textuur, ben ik bang. Misschien heel grof raspen? Ik weet het nog niet. Hoe dan ook, deze <FONT FACE="Trebuchet MS" SIZE=2><B>Lichtgebonden seldersoep met appel en knoflook</B></FONT> is 'super' en feestelijk.
<DIR>
<FONT FACE="Trebuchet MS" SIZE=2>&#8226; 500g selderknol &#8226; 1 zure appel (150g) &#8226; 500ml afgeroomde melk &#8226; 2 porties magere verse kaas met knoflook en kruiden &#8226; &#189; ui &#8226; 3 tenen knoflook &#8226; 2 soeplepels gehakte peterselie &#8226; 
<BR>&#8226;&#8226; Maak de selder schoon en snij hem in blokjes. Snij de ui in fijne plakjes. Kook de selder en de ui 8 minuten in een snelkoker (of 15 minuten in een groentestomer). Zouten, peperen en afkoelen in de koelkast.
<BR>Schil en ontpit de appel, snij die in fijne plakjes en bedruppel dat met citroensap . Meng de gekookte groente met de melk, de appel en de knoflook. Roer de kaas erdoor tot het een soepel mengsel wordt. Verdeel het over twee kommen en bestrooi het met de peterselie.
</FONT></DIR>
Dat was het dan. De laatste van de reeks. Ik hou mij aanbevolen voor probeer-ervaringen. Ik zal ze hier melden.
<FONT FACE="Trebuchet MS" SIZE=1>
<BR>__________________
<BR>&#8226; De vorige vertalingen van deze koude maaltijdsoepen staan op 2, 3, 4, 21, 26 en 28 aug
<BR>&#8226; Het [franse] boekje staat op http://www.fototime.com/inv/E41836619BBA0DC</FONT>
<BR><a href="dagbk63.htm#subtop">terug eerste dagboekregel</A>

<a name="31"></A>
<P><B>Cessenon sur Orb, Woensdag 31 Augustus 2005, vertrekdag</B>
<BR>Vandaag maak ik de lange reis naar het noorden. In 6 uur en 35 minuten word ik als een buispostpakketje dwars door Europa geschoten: Van B&eacute;ziers naar Brussel; 1250 kilometer. Overstappen overbodig. We stoppen maar een enkele keer. Daarna begint het gewone reizen weer, want Ghislaine staat op de Zuidstatie te wachten. Daar kijk ik naar uit.
<BR>Maar nu sta ik voor meer huishoudelijke zorgjes. Inpakken niet alleen, maar de tuin achterlaten óók. Als een zeer honkvaste tuinier heb ik plantjes gekweekt die mijn dagelijkse zorg nog niet kunnen missen. Hoe moet dat? Kan ik ze een week alleen laten? (100 woorden)
<BR><a href="dagbk63.htm#subtop">terug eerste dagboekregel</A>

<P>Einde Mijn Dagboek Augustus 2005
<HR>
</td>
</tr>
</table></CENTER>
</body>
</html>

