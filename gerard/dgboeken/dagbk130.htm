<html>
<a name="subtop"></A>
<title>Mijn Dagboek 130</title>
<body>
<center><table WIDTH="80%">
<tr>
<td>
<HR>
Dit is <a href="dagbk130.htm"><B>Dagboek 130</B></a>. Het loopt van 1 tot 31 Maart 2011 en begint met een gedicht over weggaan dat geen weggaan is. Het eindigt met twee dagen zonder column omdat ik 'even weg' ben. Drie keer sla ik over, twaalf keer doe ik het in honderd woorden. Vier keer bekijk ik het van de po&euml;tische kant [1 17 22 24]. Drie schrijf ik 'honderd woorden' over mijn vorderingen [3 7 22]. De Spaanse taboe's uit de Franco-tijd tot op heden, met o.a. de 'culturele gewoonte' om pasgeboren baby's te laten verdwijnen, heeft vijf keer mijn aandacht [5 11 13 18 27]. Aan de 'Arabische Opstanden', en wat daaromheen gebeurt kon ik niet ontkomen [6 8 9 21 23]. Mijn oude liefde, "<I>Small is Beautiful</I>" van <I>Schumacher</I>, komt terloops nog eens in het zoeklicht [14]. Verder is er, zoals gewoonlijk, veel '<I>Elck wat wils</I>', varierend van soeprecepten [10], via verlaten industriegebieden [29] tot een Internetstoring [26 28]. Oh ja, het gaat ook een keer over <I>The Great War</I>, wat mij indertijd hielp mijn eigen 'kleine oorlog' te relativeren.   

<HR>
Index Maart 2011<BR>
<A href="dagbk130.htm#1">1,</A>
&nbsp;&nbsp;<A href="dagbk130.htm#2">2,</A>
&nbsp;&nbsp;<A href="dagbk130.htm#3">3,</A>
&nbsp;&nbsp;<A href="dagbk130.htm#4">4,</A>
&nbsp;&nbsp;<A href="dagbk130.htm#5">5,</A>
&nbsp;&nbsp;<A href="dagbk130.htm#6">6,</A>
&nbsp;&nbsp;<A href="dagbk130.htm#7">7,</A>
&nbsp;&nbsp;<A href="dagbk130.htm#8">8,</A>
&nbsp;&nbsp;<A href="dagbk130.htm#9">9,</A>
&nbsp;&nbsp;<A href="dagbk130.htm#10">10,</A>
&nbsp;&nbsp;<A href="dagbk130.htm#11">11,</A>
&nbsp;&nbsp;<A href="dagbk130.htm#12">12,</A>
&nbsp;&nbsp;<A href="dagbk130.htm#13">13,</A>
&nbsp;&nbsp;<A href="dagbk130.htm#14">14,</A>
&nbsp;&nbsp;<A href="dagbk130.htm#15">15,</A>
&nbsp;&nbsp;<A href="dagbk130.htm#16">16,</A><BR>
<A href="dagbk130.htm#17">17,</A>
&nbsp;&nbsp;<A href="dagbk130.htm#18">18,</A>
&nbsp;&nbsp;<A href="dagbk130.htm#19">19,</A>
&nbsp;&nbsp;<A href="dagbk130.htm#20">20,</A>
&nbsp;&nbsp;<A href="dagbk130.htm#21">21,</A>
&nbsp;&nbsp;<A href="dagbk130.htm#22">22,</A>
&nbsp;&nbsp;<A href="dagbk130.htm#23">23,</A>
&nbsp;&nbsp;<A href="dagbk130.htm#24">24,</A>
&nbsp;&nbsp;<A href="dagbk130.htm#25">25,</A>
&nbsp;&nbsp;<A href="dagbk130.htm#26">26,</A>
&nbsp;&nbsp;<A href="dagbk130.htm#27">27,</A>
&nbsp;&nbsp;<A href="dagbk130.htm#28">28,</A>
&nbsp;&nbsp;<A href="dagbk130.htm#29">29,</A>
&nbsp;&nbsp;<A href="dagbk130.htm#30">30,</A>
&nbsp;&nbsp;<A href="dagbk130.htm#31">31.</A>

<HR>
<a name="1"></a>
<P><B>San Sebasti&aacute;n de La Gomera, Dinsdag, 1 Maart 2011</B>
<BR>Ik correspondeer regelmatig mijn zoon Jeroen over werk-in-aanbouw: over zijn concept-verhalen, of over zijn 'pogingen' voor een gedicht. Het draait vaak om het thema "werkelijkheid  versus fantasie" waarbij beide woorden nog eens in vele betekenissen kunnen worden gebruikt. 
<BR>Hij vatte het kortgeleden samen in een aforisme? Een gedicht-in-aanbouw? 
<BR>Aldus: "<I>De werkelijkheid is buiten ons / Zij leeft in ons</I>".
<BR>Kortom, woorden schieten te kort. In zo'n geval moet je 'naar de dichters', is mijn stelregel. D&aacute;&aacute;r heb je nog kans het woordloze te begrijpen. Daarom verraste het mij niet dat hij opeens een gedicht van <I>Rutger Kopland</I> stuurde: 

<blockquote><FONT FACE="Trebuchet MS, sans-serif" SIZE=3><B>Weggaan</FONT>
<BR><FONT FACE="Trebuchet MS, sans-serif" SIZE=2>
<BR>Weggaan is iets anders
<BR>dan het huis uitsluipen
<BR>zacht de deur dichttrekken
<BR>achter je bestaan en niet
<BR>terugkeren. Je blijft
<BR>iemand op wie wordt gewacht.
<BR>
<BR>Weggaan kun je beschrijven als
<BR>een soort van blijven. Niemand
<BR>wacht want je bent er nog.
<BR>Niemand neemt afscheid
<BR>want je gaat niet weg.</B></FONT></blockquote>
Ach, wat verlang ik nu opeens om Jeroen te zien, en met hem te praten, of hem gewoon bezig te zien, zoals tijdens onze familie-vakantie-reunie in Juli in Frankrijk.
<BR><a href="dagbk130.htm#subtop">terug eerste dagboekregel</A>

<a name="2"></a>
<P><B>San Sebasti&aacute;n de La Gomera, Woensdag, 2 Maart 2011, Venlo bevrijd 1945</B>
<BR>Geen stukje vandaag. Mijn stadsdeel werd deze dag in 1945 gezuiverd. Ik was er niet bij. Ik was 'ge&euml;vacueerd'. <BR>Zie: http://historie.venlo.nl/gebeurtenisinfo.asp?gebeurtenisID=220
<BR><a href="dagbk130.htm#subtop">terug eerste dagboekregel</A>

<a name="3"></a>
<P><B>San Sebasti&aacute;n de La Gomera, Donderdag, 3 Maart 2011</B>
<BR>Vandaag was ik w&eacute;&eacute;r bij een neurochirurg. Nu in <I>Santa Cruz de Tenerife</I> in dat reuze-grote ziekenhuis <I>Hospital Universitario Nuestra Se&ntilde;ora de Candelaria</I>. Een dagreis! Een uur boot, en een uur bus; en dat twee keer. Zestig euro. De <I>Seguridad Social</I> betaalt de reis voor <I>Gomeros</I>. 
<BR>Het was voor de tweede beoordeling van de Magnetische Resonanties. Als 'contra-expertise'. Geen nieuws. N&egrave;t als de eerste: niks opereren! Maar deze wilde w&egrave;l weten welke zenuwen precies in de knel zitten, en hoe erg. Daarom moet er een <I>electromyograf�e</I> komen. Zes weken wachttijd. 
<BR>Genoeg tijd om na te vragen of dit 'medisch hobbyisme' is. (100 woorden)
<BR><a href="dagbk130.htm#subtop">terug eerste dagboekregel</A>

<a name="4"></a>
<P><B>San Sebasti&aacute;n de La Gomera, Vrijdag, 4 Maart 2011</B>
<BR>Het Spaans mag dan wel de derde wereldtaal zijn --na Chinees en Engels-- in Europa is het er maar minnetjes mee gesteld, vinden <I>Fanny Rubio</I> en <I>Jorge Urrutia</I> in <I>El Pa&iacute;s</I> van gisteren in <I>La debilidad actual del espa&ntilde;ol</I>. Zij zijn allebei op dit moment hoogleraar, maar waren eerder verbonden aan het <I>Instituto Cervantes</I>. 
<BR>Het <I>Instituto Cervantes</I> moet je vergelijken met het <I>Institute de France</I> en het <I>Goethe Institut</I>, gericht op de uitstraling en verbreiding van de Franse resp Duitse taal- en cultuur. De doorsnee burger kent die instituten vooral als 'plek' van talencursussen, maar het zijn ook knooppunten van kunst en kunstenaars in de ruimste zin van het woord. Het <I>Instituto Cervantes</I> is in 1991 opgericht, wellicht in navolging van Frankrijk en Duitsland die al lang begrepen hadden dat wie taal-en-cultuur begrijpt-en-kent, ook de 'spullen' uit dat land zal kopen. Heel 'mercantiel' gedacht dus. 
<BR><I>Rubio</I> en <I>Urrutia</I> malen daar niet om, maar vinden wel dat het <I>Instituto Cervantes</I> de boot heeft gemist. Zij wijzen daarbij op enkele oorzaken. Allereerst is het nooit een buiten-politiek staatsinstituut geworden. In Spanje, met zijn politieke kinnesinne, werd het snel speelbal van partij-politiek. Per slot was het door een socialistische regering, die van <I>Felipe Gonzales</I>, opgericht. Dat zegt --in Spanje-- alles.
<BR>Het Ministerie van Buitenlandse Zaken had er [daarom?] altijd teveel zeggingsmacht en stelde ongespecialiseerde carri&egrave;re-diplomaten aan op sleutelposten. [Hier proef je de pijn van de auteurs, allebei ex-functionaris van <I>Cervantes</I>.] Zij gooiden het op &eacute;&eacute;n hoop met ontwikkelingshulp, archeologie, handelsbetrekkingen, en wat al niet meer. 
<BR>Het unieke van Kunst en Cultuur kreeg geen gezicht, en werd 'koopwaar'. 
<BR>--&quot;Waarom lukt dat Frankrijk en Duitsland wel?&quot;, zo vroeg ik mij af. 
<BR>Ik denk dat Duitsland, en zeker Frankrijk, een veel oudere traditie hadden van bewuste uitstraling om niet-mercantiele reden. Natuurlijk zat daar ook in de vorige eeuwen een portie 'mercantiel denken' achter, maar Cultuur werd niet zo cynisch gereduceerd tot een 'ding'. Als dat zo is, is het slechts een kwestie van tijd voor de Franse en Duitse instituten &oacute;&oacute;k voor de bijl gaan.
<BR>De bekende spaans blog, <I>Una temporada en el infierno</I>, van <I>Juan Pedro Qui&ntilde;onero</I>, zoekt het ook in die richting. De taal z&egrave;lf gaat voor de bijl. Het gaat volgens hem om de &quot;<I>Medios de com. e incomunicaci&oacute;n se han convertido en poderosos productores de basura verbal, aventada a trav&eacute;s de las nubes t&oacute;xicas que distribuyen a toda hora los p&uacute;lpitos audiovisuales.</I>&quot; [Media van communicatie en non-communicatie die zich hebben omgevormd tot <U>machtige producenten van verbaal afval</U>, aangewakkerd door de <U>gifwolken van de audio-visuele preekstoelen</U>. Onderstreping van mij.] <BR>Mooi gezegd h&egrave;? Maar, in dat geval, toch ook een kwestie van tijd.
<BR>Maar er is n&ograve;g een oorzaak volgens <I>Rubio</I> en <I>Urrutia</I>, de interne taalstrijd. Op 20 januari wist ik de 'overwinning' van het Catalaans in de Senaat te melden. Eindelijk kon er worden gediscussi&euml;erd in de grondwettelijk erkende talen. Mooi zo!
<BR>Maar diezelfde 'interne taalstrijd' zorgde dat de Catalanen, Basken, en Galici&euml;rs met resp 7,5, 1,0 en 2,5 miljoen zich niet als 'twee-talig' willen erkennen. Zodoende zijn er vanuit Brussel/Straatsburg gezien maar 30 miljoen 'spanjaarden'. Niet zo best!
<BR>Zo vergaat het een wereldtaal die 'provinciaal' is geworden!
<FONT FACE="Trebuchet MS, sans-serif" FONT SIZE=1><BR>______________________________
<BR>FANNY RUBIO / JORGE URRUTIA, La debilidad actual del espa&ntilde;ol, El Pa&iacute;s, 03/03/2011
<BR>http://www.elpais.com/articulo/opinion/debilidad/actual/espanol/elpepiopi/20110303elpepiopi_5/Tes
<BR>Juan Pedro Qui&ntilde;onero, Una temporada en el infierno, 
<BR>http://unatemporadaenelinfierno.net/2011/03/03/la-debilidad-actual-del-espanol/</FONT>
<BR><a href="dagbk130.htm#subtop">terug eerste dagboekregel</A>

<a name="5"></a>
<P><B>San Sebasti&aacute;n de La Gomera, Zaterdag, 5 Maart 2011</B>
<BR>Op 10 Januari 2011 verklaarde de ETA de wapenstilstand. De zoveelste. Deze keer weigerde de regering die aan te nemen, en ging door met bestrijden. De vorige 'wapenstilstanden' waren gebruikt voor 'reorganisatie', en werden eenzijdig doorbroken met [politieke] moorden. 
<BR>Afgelopen Dinsdag werd een geheim wapendepot ontmanteld, en werd een ETA-commando gevangen genomen. Dit drietal pleegde 14 aanslagen waarbij twee doden vielen. <BR>Lik-op-stuk dus. 
<BR>Over de nieuwe <I>Sortu</I>, waarover ik 22 Februari schreef, heeft de Landsadvokaat deze week een dossier ingediend: 
<BR>--"<I>Sortu</I> is een marionet van ETA", stelt hij. 
<BR>Het proces zal helaas lang duren. Spanje is een rechtsstaat. Gelukkig. (100 woorden)
<FONT FACE="Trebuchet MS, sans-serif" FONT SIZE=1><BR>______________________________
<BR>JULIO M. L�ZARO, Sortu ayuda a presos de ETA con una cuenta bancaria, seg�n el Gobierno, El Tribunal Supremo admite a tr�mite la demanda de la Abogac�a del Estado, El Pa�s, 04/03/2011
<BR>http://www.elpais.com/articulo/espana/Sortu/ayuda/presos/ETA/cuenta/bancaria/Gobierno/elpepiesp/20110304elpepinac_2/Tes
<BR>JORGE A. RODR�GUEZ, Un etarra detenido confiesa su participaci�n en dos asesinatos, El comando desarticulado el martes cometi� 14 atentados, El Pa�s, 04/03/2011
<BR>http://www.elpais.com/articulo/espana/etarra/detenido/confiesa/participacion/asesinatos/elpepiesp/20110304elpepinac_1/Tes
<BR>The Guardian over de laatste 'wapenstilstand': Giles Tremlett, Eta declares permanent ceasefire, The Guardian, 10 January 2011
<BR>http://www.guardian.co.uk/world/2011/jan/10/eta-declares-permanent-ceasefire
<BR>Wikipedia over de laatste 'wapenstilstand': http://en.wikipedia.org/wiki/ETA#2011_permanent_ceasefire
<BR>Wikipedia over ETA tot op heden: http://en.wikipedia.org/wiki/ETA</FONT>
<BR><a href="dagbk130.htm#subtop">terug eerste dagboekregel</A>

<a name="6"></a>
<P><B>San Sebasti&aacute;n de La Gomera, Zondag, 6 Maart 2011</B>
<BR>Bij alle aandacht die de opstandige arabieren krijgen, geeft de NYT-journalist <I>Bill Keller</I> aandacht aan autocratische-dictatoriale leiders. Tot nu toe heeft alleen <I>Mubarak</I> van Egypte bloedig geweld weten te vermijden. De rest moeten we afwachten. <I>Gadaffi</I> zoekt zelfs 'bloedig geweld'. Kan dat anders?
<BR>In zekere zin geeft <I>Bill Keller</I> een 'recept' voor het aftreden. Hij koos daarvoor twee voorbeelden die hij van nabij heeft meegemaakt. Van 1986 tot 1991 was hij correspondent in Moskou waar hij de <I>perestrojka</I> (1986), en de <I>glasnost</I> (1988) van <I>Michael Gorbachov</I> meemaakte. <I>Keller</I> kreeg in 1989 de <I>Pulitzer</I> voor zijn reportages over de omwentelingen in de Sovjet Unie. 
<BR>Daarna was hij tot 1995 correspondent in <I>Johannesburg</I>, waar hij aantrad n&egrave;t nadat <I>F.&nbsp;W.&nbsp;de&nbsp;Klerk</I> op 11 februari 1990 <I>Nelson Mandela</I> had vrijgelaten. Niet vreemd dus dat hij <I>De&nbsp;Klerk</I> en <I>Gorbachov</I> kiest als voorbeelden voor zijn 'recept' onder de titel '<I>How to Lose a Country Gracefully</I>'. Ook d&aacute;&aacute;r zit hero&iuml;ek, net als aan de 'onderkant'.
<BR>Dat is dus iets anders dan 'vluchten naar je Zwitserse bankrekeningen'!
<BR>Op de eerste plaats moet je zelf een '<I>reformer</I>' zijn. <I>Gorbachov</I> wilde het communisme 'een menselijk gezicht' geven, naar de idee&euml;n van <I>Alexander Dub&#269;ek</I> [Weet je nog wel oudje? Van de Praagse Lente en zo ...] 
<BR><I>De Klerk</I> had de 'politieke onmogelijkheid' van Apartheid ingezien, en stelde zich in zijn partij op als '<I>verligte</I>'. Dat bracht hem in 1989 het partijleiderschap en --door het onverwacht uitvallen van <I>P.&nbsp;W.&nbsp;Botha</I>-- het presidentschap later in datzelfde jaar. 
<BR>In zijn eerste rede pleitte hij voor een non-racistisch Zuid Afrika, be&euml;indigde het verbod op het ANC, en begon te onderhandelen met de 'zwarten'. Dat ging aanvankelijk niet zo best, maar met de vrijlating van <I>Mandela</I> kwam er schot in.
<BR><I>Keller</I> zegt daarvan: 'Je beste onderhandelingspartners zitten in je eigen gevangenis'. 
<BR>Zo liet <I>Gorbachov Andrei Sacharov</I> vrij. [Nobelprijs voor de Vrede in 1986, maar w&egrave;l naar Siberi&euml; verbannen!].
<BR>Behalve 'politieke wil' moet je ook 'politieke vaardigheid' hebben. Zo nam <I>De&nbsp;Klerk</I> 'goede' maatregelen om te voorkomen dat het leger en de politie, die grotelijks 'werkeloos' zouden worden, gingen muiten, of steun zouden verlenen aan de conservatieve krachten. <I>Gadaffi</I> zou daarvan wel het slachtoffer kunnen zijn.
<BR>Politiek gesproken raakte <I>Gorbachov</I> uitgerangeerd, al werd hij niet vermoord, of naar Siberi&euml; verbannen. <I>De&nbsp;Klerk</I>, na de eerste vrije verkiezingen in 1994, werd vice&nbsp;president in de regering <I>Mandela</I>. Samen kregen ze in 1993 de Nobelprijs voor de Vrede voor hun werk voor het be&euml;indigen van de Apartheid.
<BR>Dat artikel was van 1 Maart. <I>De&nbsp;Klerk</I>, 75 jaar en 'in ruste', leest dat artikel op zijn computer. Hij belt <I>Keller</I> met&eacute;&eacute;n op, want hij is 'toevallig' in New York. <I>Keller</I> zoekt hem op in zijn hotel. <I>De Klerk</I> geeft interessante aanvullingen. Daarover rapporteert <I>Keller</I> in zijn blog van 4 Maart: '<I>Postscript: F.W. de Klerk Responds</I>'.
<BR>Kortom, als je de 'arabische omwentelingen' wil begrijpen, moet je niet alleen het 'recept' van <I>Gene Sharp</I> lezen, maar &oacute;&oacute;k dat van <I>Bill Keller</I>.
<BR>De 'onderkant' en de 'bovenkant' van de omwentelingen. &Egrave;cht, dit artikel is een <I>must</I>!
<FONT FACE="Trebuchet MS, sans-serif" FONT SIZE=1><BR>_____________________
<BR>BILL KELLER, How to Lose a Country Gracefully, NYT, March 1, 2011
<BR>http://www.nytimes.com/2011/03/06/magazine/06lede-t.html
<BR>BILL KELLER, Postscript: F.W. de Klerk Responds, The 6th Floor, MARCH 4, 2011
<BR>http://6thfloor.blogs.nytimes.com/2011/03/04/postscript-f-w-de-klerk-responds/</FONT>
<BR><a href="dagbk130.htm#subtop">terug eerste dagboekregel</A>

<a name="7"></a>
<P><B>San Sebasti&aacute;n de La Gomera, Maandag, 7 Maart 2011</B>
<BR>Ik heb de lange reis naar het ziekenhuis in <I>Santa Cruz de Tenerife</I> er weer opzitten. Ik meende de weten waar <I>Medicina Nuclear</I> was op dat grote terrein. Maar de taxichauffeur wist beter. Mispoes! 
<BR>De info-dame legde mij uit hoe ik er binnendoor kon komen. 
<BR>Opeens ging mij een licht op: 
<BR>--"U bedoelt de boven&eacute;tage van het <I>Cafetaria</I>?", zei ik herkennend.
<BR>--"Ja".
<BR>--"Dan loop ik liever buitenom", zei ik opgelucht, want binnendoor was het knap ingewikkeld.
<BR>Bij <I>Traumatolog&iacute;a</I> zaten gelukkig weer aardige info-dames. 
<BR>Dat was nodig, want de wegwijzerbordjes beginnen pas als je het doel hebt bereikt. <BR>(100 woorden)
<BR><a href="dagbk130.htm#subtop">terug eerste dagboekregel</A>

<a name="8"></a>
<P><B>San Sebasti&aacute;n de La Gomera, Dinsdag, 8 Maart 2011</B>
<BR>Een slim Marsmannetje dat rond het jaar 1000 de Aarde zou hebben bezocht, zou nooit hebben kunnen denken dat die 'primitieve' Europeanen de wereld ooit zouden domineren, in plaats van het 'hoog-ontwikkelde' Midden-Oosten. 
<BR><I>Nicholas Kristof</I>, in NYT onder de titel '<I>Is Islam the problem?</I>', knipoogt:
<BR>--&quot;Dan zouden wij nu allemaal Arabisch hebben gesproken&quot;.
<BR>Maar het blijft de vraag waarom vanaf 1200 de Arabische wereld stagneeerde. Economisch &egrave;n cultureel. Waarom ligt die wereld zo ver achter bij 'Europa'?
<BR>Het antwoord is belangrijk voor beter wederzijds begrip.
<BR>Twee redenen worden gewoonlijk aangevoerd, maar ze zijn allebei niet houdbaar. 
<BR>De eerste is 'kolonisatie en onderdrukking'. De tweede is 'Islam'.
<BR>De eerste is redelijk gemakkelijk de weerleggen: De tijdsvolgorde is verkeerd. De 'kolonisatie' begon pas nad&aacute;t de Arabische wereld stagneerde. Kolonisatie vereiste aan de Europese kant ontwikkelingen in de geld- en kapitaalstructuur [denk aan de NLse VOC, met zijn innovatieve aandeelhouderssysteem, en de Spaanse '<I>conquistadores</I>'] die pas lang na 1200 op gang kwamen. D&aacute;&aacute;rom miste de Arabische wereld zijn 'industri&euml;le revolutie', maar dat lag niet aan de Islam als zodanig. 
<BR>De studie waarop <I>Kristof</I> zijn column baseert, wijst daarvoor op secundaire aspecten zoals het erfrecht dat in Europa 'alles' naar de oudste zoon [zelden dochter] verwees, terwijl in het Midden-Oosten de boedel verdeeld werd tussen alle kinderen, vaak ook dochters. Zodoende versplinterden vermogens telkens. De andere vorm om een 'kapitalistische vuist' te maken, bijvoorbeeld een maatschap, werd gehinderd door de 'regel' dat een dergelijke 'samenwerking' ophield zodra een van de leden overleed.
<BR><I>Kristof </I>put uit een recente studie van <I>Timur Kuran</I> van <I>Princeton University, The Long Divergence: How Islamic Law Held Back the Middle East.</I>
<BR>Het argument dat de Islam het betalen van rente verbood, moet ook goed tegen het licht worden gehouden. De Christelijke en Joodse 'regels' waren ook tegen 'rente'. Maar de praktijk was dat tot het eind van de 18e eeuw Moslim, net als Joden en Christenen geld-tegen-rente uitleenden. Wel waren er wetten tegen '<I>riba</I>', een bepaalde vorm van woekerrente die de lener tot slaaf maakten. Maar tegen 'woekerrente' maakten ook de Joodse en Christelijke spelregels bezwaar. 
<BR>De angst van de huidige Moslim om rente te betalen, is volgens <I>Kuran</I> een 'moderne uitvinding' uit het laat-koloniale India in de jaren '30. Toen de Moslimbroeders tot stand kwamen. <I>Kuran</I> zelf is Turk van origine, en kan op de bloeiende Turkse economie wijzen die niet door '<I>Islamic Economics</I>' is gehinderd.
<BR><I>Kristof</I> eindigt zijn betoog met een uitspraak van de Moslimbroeders: '<I>Islam is the solution</I>' tegenover de Europese gevoel: '<I>Islam is the problem</I>'.
<BR>Maar, besluit hij, n&ograve;ch het een, n&ograve;ch het ander is waar. &quot;<I>Islam is simply a religion</I>&quot;.
<BR>Laten we het hopen.
<FONT FACE="Trebuchet MS, sans-serif" FONT SIZE=1><BR>_____________________
<BR>NICHOLAS D. KRISTOF, Is Islam the Problem?, NYT, March 5, 2011, http://www.nytimes.com/2011/03/06/opinion/06kristof.html
<BR>Timur Kuran, The Long Divergence: How Islamic Law Held Back the Middle East, Nov, 4th 2010 by Princeton University Press. 
<BR>Recensies: http://press.princeton.edu/titles/9273.html, http://www.goodreads.com/book/show/8768088-the-long-divergence
<BR>Timur Kuran, The Religious Undercurrents of Muslim Economic Grievances, http://essays.ssrc.org/sept11/essays/kuran.htm
<BR>Daniel Pipes, Islamic Economics: What Does It Mean?, Jerusalem Post, September 26, 2007
<BR>http://www.danielpipes.org/4973/islamic-economics-what-does-it-mean
<BR>Dit is een boekbespreking van Timur Kuran's Islam and Mammon: The Economic Predicaments of Islamism
<BR>Deze site geeft een beeld van de 'grievances' van de gelovige Moslim op het punt van 'rente'. Kuran wijst op hun 'fout'. 
<BR>Interest (Riba), http://www.inter-islam.org/Prohibitions/intrst.htm</FONT>
<BR><a href="dagbk130.htm#subtop">terug eerste dagboekregel</A>

<a name="9"></a>
<P><B>San Sebasti&aacute;n de La Gomera, Woensdag, 9 Maart 2011</B>
<BR>De bronnen die ik gebruikte voor mijn column van gisteren, hebben mij aan het denken gezet over Islamitische Economie. Ik kende dat begrip vagelijk, net zoals ik over Islamitisch Bankieren had gehoord. Behalve dat er Islamitische Banken zijn, zou je ook Islamitische Rekeningen kunnen openen bij 'normale' banken.
<BR>Het draait daarbij om het niet-betalen van rente, want rente betalen zou verkeerd zijn volgens de Koran, en andere grondslagen van de Islam. Gisteren zette ik in de voetnoot een website van een 'molla-in-spe' die heel gedocumenteerd ingaat op de gewetensproblemen van een Moslim. De aangehaalde documentatie en de redeneringen zijn elders grondig onderuit gehaald, met name in de boeken van <I>Princeton</I> hoogleraar <I>Timur Kuran</I> [Moslim met Turkse roots], die ik gisteren ook aanhaalde.
<BR>Het gaat ook niet om het waarheidsgehalte van de website van deze 'molla-in-spe', maar het schildert perfect het gewetensconflict en de manier waarop de [religieuze] omgeving dat in stand houdt. Het komt neer op 'aandikken van schuldgevoelens': Helaas voor de gelovige. 
<BR>De verstopte rente in een 'betaal later'-schema is kennelijk geen probleem. In het voorbeeld dat hem zelf is overkomen, krijgt hij toch moeilijkheden omdat hij zijn termijn niet op tijd had kunnen betalen, en zodoende de aap uit de mouw kwam. In zo'n geval rest je niets anders dan &quot;<I>to seek Allah&rsquo;s forgiveness</I>&quot;. 
<BR>Kortom, er ging een wereld voor mij open.
<BR>Gelukkig ook vond ik teksten gericht op het 'verlichten van schuldgevoelens', die mij duidelijk maakten hoe in 'andere' Islamitische Kringen daarover wordt gedacht. Met name het essay van diezelfde <I>Timur Kuran</I>, onder de titel '<I>The Religious Undercurrents of Muslim Economic Grievances</I>', maakt duidelijk dat die fundamentalistische opvatting over 'rente' een moderne uitvinding is. In het laat-koloniale India zochten de Moslim hun identiteit in relatie tot 'het Westen' en 'de Hindoe'. Een heel begrijpelijk en nuttig proces. Zij vroegen zich af: 
<BR>--&quot;<I>Is it possible to modernize without Westernizing?</I>&quot;
<BR><I>Daniel Pipes</I>, die ik eerder uit de <I>Jerusalem Post</I> aanhaalde, schreef hierover een boeiende column/essay: &quot;<I>You Need Beethoven to Modernize</I>&quot; in het <I>Middle East Quarterly</I>. Zijn studie reikt nog een stapje verder, en gaat ook na wat Japanners doen met de Westerse cultuur. Heel iets anders, bijvoorbeeld. 
<BR>'Aanpassen' aan een andere cultuur of land reikt verder dan een cursus Burgerschapskunde. Maar het is een noodzakelijk begin van een lang proces. 
<BR>--&quot;<I>Music, like science, is part of the inner citadel of Western culture, one of the final secrets to which the newcomer must penetrate.</I>&quot;
<BR>Als wij [Westerlingen, Nederlanders bijvoorbeeld] tegen onze immigranten zeggen: &quot;Je moet je aanpassen aan onze cultuur&quot;, dan begrijp je uit dat essay van <I>Pipes</I> hoe dat er van de andere kant uitziet. Het is 'heel waarschijnlijk' dat ik hier nog eens op terugkom, want begrip voor 'hoe het aan de andere kant er uit ziet' is de belangrijkste voorwaarde voor wederzijds begrip en voor &quot;aanpassing&quot;.
<FONT FACE="Trebuchet MS, sans-serif" FONT SIZE=1><BR>_________________________
<BR>Daniel Pipes, You Need Beethoven to Modernize, Middle East Quarterly, September 1998
<BR>http://www.danielpipes.org/297/you-need-beethoven-to-modernize</FONT>
<BR><a href="dagbk130.htm#subtop">terug eerste dagboekregel</A>

<a name="10"></a>
<P><B>San Sebasti&aacute;n de La Gomera, Donderdag, 10 Maart 2011</B>
<BR>Ik ben geen receptenlezer. Wat zou ik ook? Ik ben een rauwkosteter die van het ene zomerklimaat naar het andere reist. Maar er zijn twee dingen veranderd. Allereerst mijn gedwongen 'winterverblijf' op dit moment. We hebben nu prachtig zonnig weer, &oacute;&oacute;k voor hier. Maar het is toch een tikkeltje kouder geworden. Zeker als ik het vergelijk met <I>Atacama</I>-woestijn waar ik had moeten zitten.
<BR>De andere verandering is dat in de <I>Health</I>-bijlage van NYT prachtig gepresenteerde gezondheidsrecepten verschijnen die bovendien uitblinken door eenvoud. Vier Februari schreef ik over dergelijke recepten met winterknollen. Ik ben zelfs een paar keer van mijn gewoonte afgeweken om knollen alleen als rauwkostsalade te eten. Maar het was &oacute;&oacute;k een succes bij de lezers blijkens de mails die ik kreeg.
<BR>En nu ben ik enthousiast over de column van <I>Mark Bittman</I>, voor het eerst in NYT. Hij is al lang een bekende <I>health food writer</I>, en verschijnt ook op TV.
<BR>Hij geeft nu, wat je noemt, een 'generiek recept' voor groentesoepen. Het zijn 12 voorbeelden waarvan hij zegt dat je na 12 dagen --of 12 weken-- als je ze allemaal eens hebt gemaakt, n&oacute;&oacute;it meer een groentesoeprecept nodig hebt. Je schudt die dan kennelijk z&oacute; uit je mouw. Je kent ze 'allemaal'.
<BR>Hij verdeelt ze in hoofdtypen: '<I>the creamy, the brothy, the earthy and the hearty</I>'. Het mooiste vind ik de verzamelfoto van die twaalf soepen in zijn blog. Klik die foto maar meteen aan: 
<blockquote><A HREF="http://graphics8.nytimes.com/images/2011/03/01/magazine/soup480/soup480-blog480.jpg"><FONT SIZE=2><CENTER><B>http://graphics8.nytimes.com/images/2011/03/01/magazine/soup480/soup480-blog480.jpg</B></CENTER></FONT></A></blockquote>
Maar er was nog heel iets anders wat mij inspireerde. Op een gegeven moment schrijft <I>Bittman</I> terloops: '<I>These are not stone soups, but they&rsquo;re close</I>'.
<BR>Ik denk 'stenen soep' ...? ... en heel oude herinnering dook op. Mijn moeder zei zoiets wel als iemand met een 'lekker goedkoop' recept voor de dag kwam, en vervolgens de duurste ingredienten opsomde die daarvoor nodig waren. 
<BR>--'Op die manier kan ik wel soep koken van een keisteen', lachte mijn moeder dan. 
<BR>Ik herinner mij dat speciaal tijdens de oorlog, toen mensen elkaar lekker maakten met herinneringen aan de 'vooroorlogse' maaltijden [of aan gedroomde na-oorlogse.]
<BR>Maar nu begreep ik dat de samenhang tussen keisteen en soep niet alleen een oud familiegrapje was. Ik zocht '<I>stone soup</I>' op het Internet, en kwam terecht bij een volksverhaal dat op vele manieren wordt verteld. De kern daarvan lijkt inderdaad op hoe mijn moeder dat beeld gebruikte: Een of andere slimmerik heeft een 'soepsteen' waarmee je heerlijke soep kunt maken, als je er maar de juiste ingredienten bij doet.
<BR>In andere varianten zijn het soldaten die terugkeren van Napoleontische oorlogen en bedelen om voedsel. Dat lukt niet zo best, en ze zetten zich op het dorpsplein met een ketel water waarin een steen ligt. Dan worden de dorpelingen nieuwsgierig, en willen wel diverse ingredienten aandragen. Enzovoorts. 
<BR>De soepen van <I>Bittman</I> zijn dus t&ograve;ch een beetje '<I>stone soup</I>': mooi gepresenteerd!!
<BR>Ik denk dat tijdens dit gedwongen 'winterverblijf' mijn rauwkostsalade weer eens oversla. 
<FONT FACE="Trebuchet MS, sans-serif" FONT SIZE=1><BR>_______________________
<BR>MARK BITTMAN, Creamy, Brothy, Earthy, Hearty, NYT Health, March 3, 2011, [12 vegetarische / vegan groentesoepen]
<BR>http://www.nytimes.com/2011/03/06/magazine/06eat-t.html
<BR>Mark Bittman, On Food, NYT Blog, March 3, 2011, More on the Vegetable Soup Matrix
<BR>http://bittman.blogs.nytimes.com/2011/03/03/more-on-the-vegetable-soup-matrix/?ref=magazine
<BR>Wikipedia: http://en.wikipedia.org/wiki/Stone_soup
<BR>Volksverhalen op het thema 'slimmerik': http://www.pitt.edu/~dash/type1548.html
<BR>The Fable of the Stone Soup: http://www.stonesoupsociety.com/Stone-Soup-Fable.htm</FONT>
<BR><a href="dagbk130.htm#subtop">terug eerste dagboekregel</A>

<a name="11"></a>
<P><B>San Sebasti&aacute;n de La Gomera, Vrijdag, 11 Maart 2011</B>
<BR>Er komen geleidelijk-aan meer misstanden --zo niet misdaden-- van het <I>Franco</I>-regiem boven water. Grondwettelijk heeft de burger wel toegang tot alle overheids-informatie, maar de wetten die dat practisch moeten regelen zijn er nog steeds niet. Zodoende, stelde een columnist laatst vast, is Spanje in Europa het slechtste land wat dit betreft. Maar het journalistenbloed kruipt waar het niet gaan kan. In de laatste maanden is de systematische 'baby-roof' boven water gekomen. In de gevangenissen waar 'rooien' zaten werden de pasgeboren baby's openlijk afgepakt als repressie-middel, of 'verdwenen' met een truc.*) Zo'n 'truc' was o.a. te zeggen dat het kind doodgeboren was, of onmiddellijk was overleden. Dat ging zover dat er [valse] overlijdensdocumenten werden gemaakt. In werkelijkheid werd de baby doorgegeven [verkocht?] aan hoogburgerlijke families die geen kind konden krijgen. Er is bekentenis van een vrouw uit die kringen, <I>In&eacute;s P&eacute;rez</I>, die van haar arts instructies kreeg hoe ze zwangerschap moest simuleren voor haar omgeving v&oacute;&oacute;r ze via hem de baby kreeg. Met name had de <I>San Ram&oacute;n</I> kliniek in Madrid een dubieuze rol. 
<BR>Dit journalistieke graafwerk leidde ertoe dat meer-en-meer details en herinneringen loskwamen. In November kon de Openbare Aanklager een lijst van 300 gevallen van 'onvrijwillig afstaan' van baby's deponeren. Blijkens recentere persberichten is die lijst nu opgelopen tot 675. 
<BR>Maar het graafwerk brengt ook een geheim aspect van de hele Spaanse cultuur boven water; dat wellicht nu nog bestaat: De levendige 'geheime' handel in baby's compleet met [valse] overlijdensbewijzen en [valse] geboortebewijzen. In de reportage van gisteren, de meest recente van de serie <I>Vidas Robadas</I>, vertelt een vrouw, <I>Dolores Chumillas</I> uit <I>Murcia</I>, hoe ze als 17-jarige zwanger raakt, en door haar vader in 1978 het huis wordt uitgezet. Met behulp van een pastoor komt ze terecht in een van de acht huizen van <I>Do&ntilde;a Mercedes Herr&aacute;n de Gras</I> in <I>Bilbao</I>. In ieder huis verblijven 10 tot 22 meiden die op de bevalling wachten. <I>Dolores</I> betaalt haar verblijf door als 'poetsvrouw' te werken want de anderen zijn van gegoede families. Die uit <I>Bilbao</I> hebben strikt huisarrest, evenals de meiden die door hun ouders zijn gedwongen. De anderen mogen op straat, en doen de boodschappen. Spaans alternatief voor abortus?
<BR>De 'handel' van <I>Do&ntilde;a Mercedes</I>, overleden in 2002, bestond er aldus uit zich te laten betalen door de ouders van de zwangere dochter, &egrave;n door de toekomstige ouders. 
<BR>Als de baby van <I>Dolores</I> wordt geboren krijgt ze nog een foto van haar baby op schoot bij een non. Die foto heeft ze nog, maar de baby is verkocht voor 200.000 <I>pesetas</I> [1200 euro], volgens een van de andere meiden in het huis. Als de baby is 'verdwenen', is <I>Dolores</I> radeloos, en wil hulp zoeken bij haar ouders in <I>Murcia</I>, maar de pastoor die haar heeft geholpen geeft haar klappen en zegt: &quot;Je hebt niets gezien, niets gehoord, je houdt je bek'. <BR>Dat heeft geholpen ... Tot zes maanden geleden.
<FONT FACE="Trebuchet MS, sans-serif" FONT SIZE=1><BR>________________________________
<BR>NATALIA JUNQUERA / JES&Uacute;S DUVA, Los 'pisos-nido' de do&ntilde;a Mercedes, El Pa&iacute;s, 10/03/2011
<BR>http://www.elpais.com/articulo/sociedad/pisos-nido/dona/Mercedes/elpepisoc/20110310elpepisoc_10/Tes
<BR>JES&Uacute;S DUVA Y NATALIA JUNQUERA, Hijo busca madre; madre busca hijo, El Pa&iacute;s, 06/03/2011, http://www.elpais.com/articulo/reportajes/Hijo/busca/madre/madre/busca/hijo/elpepusocdmg/20110306elpdmgrep_1/Tes
<BR>De hele serie VIDAS ROBADAS in El Pa&iacute;s: http://www.elpais.com/especial/vidas-robadas/#
<BR>EL PA&Iacute;S - Vitoria - 18/02/2011, La fiscal&iacute;a vasca investiga siete robos de ni&ntilde;os durante el franquismo, http://www.elpais.com/articulo/espana/fiscalia/vasca/investiga/robos/ninos/durante/franquismo/elpepuesp/20110218elpepunac_24/Tes
<BR><B>*)</B> In Argentini&euml;, gedurende de dictatuur van Varela, werd een dergelijke 'baby roof' gepareerd door de Abuelas de Plazo de Mayo. Zie Mijn Dagboek 26 Maart 2010. Ook d&aacute;&aacute;r was een 'handel' in pasgeboren baby's.
<BR>ANA JULI&Aacute;N, Acceso libre a la informaci&oacute;n, El Pa&iacute;s, 10/03/2011, 
<BR>http://www.elpais.com/articulo/opinion/Acceso/libre/informacion/elpepiopi/20110310elpepiopi_6/Tes
</FONT>
<BR><a href="dagbk130.htm#subtop">terug eerste dagboekregel</A>

<a name="12"></a>
<P><B>San Sebasti&aacute;n de La Gomera, Zaterdag, 12 Maart 2011</B>
<BR>Met de zomertijd in het verschiet --over twee weken-- herinner ik mij het 'zomertijdprobleem' in <I>Iquique</I>. Net als het hele Amerikaanse continent, schakelen ze daar dit weekend over, maar in Chili wordt het nu wintertijd. 
<BR>Chili zet dus de klok een uur achteruit, en Europa --twee weken-- later een uur v&oacute;&oacute;ruit. [v&oacute;&oacute;ruit=v&oacute;&oacute;rjaar, weet-je-wel?] 
<BR>Het tijdsverschil verandert dan van vier naar zes uur met een tussenstapje van vijf uur gedurende twee weken. Reken maar na! 
<BR>En dan de begrippen 'zomer' en 'winter' in de <I>Atacama</I>-woestijn, waar bovendien de winterdaglengte minder dan een uur verschilt met de zomerdaglengte. 
<BR>Waanzinnig toch? (100 woorden)
<BR><a href="dagbk130.htm#subtop">terug eerste dagboekregel</A>

<a name="13"></a>
<P><B>San Sebasti&aacute;n de La Gomera, Zondag, 13 Maart 2011</B>
<BR>Het 'geheim' van de Spaanse cultuur waarover ik eergisteren schreef, komt meer-en-meer in de openheid. Aanvankelijk werd 'baby-roof' voorgesteld als een '<I>exces</I>' gedurende het <I>Franco</I>-regiem. Die kinderen, zo luidde de rationalisatie, krijgen dan een 'betere' opvoeding, lees <I>Franco</I>-gezind. Tijdens de recente dictatuur in Argentini&euml; leefde de rationalisatie dat de gevangenis niet voor de baby's van de gevangen vrouwen kon zorgen. Dat leidde tot de beweging van de <I>Abuelas de Plazo de Mayo</I> --Oma's van ...-- die zich aanvankelijk argeloos aanboden om die kleinkinderen op te vangen. Maar toen het regiem weigerde, kwam de aap uit de mouw: Niet alleen 'repressie' was het argument, maar ook de 'vraagzijde' van de kant van de 'hogere standen'. Medici, verpleegsters, en in het bijzonder religieuze ordes werkten, daaraan al jarenlang systematisch mee. Het was, per slot, een 'geringer kwaad' als 'abortus'. 
<BR>Zo leerde ik het in Argentini&euml; kennen, maar nu blijkt die 'cultuur' in Spanje ook uitgebreid aanwezig te zijn. De baby-roof gedurende het <I>Franco</I>-regiem was slechts het topje van de ijsberg. Zoals uit de reportage die ik Vrijdag analyseerde blijkt, bestond er ook een groot 'vrijwillig-maar-heel-geheim' aanbod door meiden uit de betere kringen die ongewenst zwanger waren. En dit was de 'keurige' oplossing. De grensgevallen waren de meiden die door hun ouders waren gedwongen deze weg te volgen, of gevallen als <I>Dolores Chumillas</I> uit <I>Murcia</I>, waar ik Vrijdag over schreef. Hieruit bleek dat het 'afpakken', of 'onvrijwillig afstaan' &oacute;&oacute;k deel van deze 'cultuur' was. Het 'netwerk' kan daarmee omgaan, en vindt dat niet vreemd. Per slot is het beter dan 'abortus' en 'verlies-van-eer' van de hoogburgelijke ouders, nietwaar?
<BR>In de reportage van gisteren, komt een heel ander aspect naar boven. Op een gegeven moment wil de ex-moeder of het (on)vrijwillig afgestane kind m&eacute;&eacute;r weten. 'Wat is er van mijn baby terechtgekomen?' en 'Wat bracht mijn moeder ertoe mij af te staan?'
<BR>Het is een interview met <I>Jaime Ledesma</I>, een psycholoog die zich bezighoudt met die 'herenigingsproblemen'. De verwachtingen zijn aan beide kanten vaak tegenstrijdig: De moeder denkt, bijvoorbeeld, een zoon of dochter terug te krijgen, maar het inmiddels volwassen kind wil 'alleen maar' iets meer weten van zijn biologische identiteit, voelt zich perfect happy met zijn pleegmoeder, en duldt, bijvoorbeeld, geen concurrentie. <I>Ledesma</I> helpt beide partijen hun motivatie helder te maken v&oacute;&oacute;r ze elkaar ontmoeten ... &agrave;ls dat mogelijk is. Soms loopt het ook af met 'info van beide kanten' z&oacute;nder ontmoeting. Maar wat voorkomen moet worden is dat op een dag iemand voor je deur staat en zegt: 'Ik ben je zoon/dochter', of: 'Ik ben je &egrave;chte moeder'. Dan liever <I>Ledesma</I> met de volzin die ook de titel van het artikel is: 
<BR>--&quot;<I>Le llamo de parte de alguien que le busca desde hace mucho tiempo</I>&quot;.
<BR>--&quot;Ik bel u namens iemand die u al lange tijd zoekt&quot; 
<BR>Een speciale wet uit 2007 geeft een kind het recht de naam van zijn moeder en verwekker te kennen, maar de blokkades zijn talloos. Denk alleen al aan de religieuzen die persoonlijk aan de moeder 'geheimhouding' hebben beloofd.
<BR>In Spanje is dus veel werk aan de winkel. De misdadige <I>Franco</I>-gevallen lopen in de honderden, de 'vrijwillige' gevallen in de duizenden, zo niet tienduizenden.
<FONT FACE="Trebuchet MS, sans-serif" FONT SIZE=1><BR>_____________________________
<BR>NATALIA JUNQUERA / JES&Uacute;S DUVA, &quot;Le llamo de parte de alguien que le busca desde hace mucho tiempo&quot;, El Pa&iacute;s, 12/03/2011, 
<BR>Aflevering in de serie VIDAS ROBADAS: Mediadores y adoptados describen el proceso de reencuentro madre-hijo
<BR>http://www.elpais.com/articulo/sociedad/Le/llamo/parte/alguien/le/busca/hace/mucho/tiempo/elpepisoc/20110312elpepisoc_6/Tes
<BR>De hele serie VIDAS ROBADAS: http://www.elpais.com/especial/vidas-robadas/#</FONT>
<BR><a href="dagbk130.htm#subtop">terug eerste dagboekregel</A>

<a name="14"></a>
<P><B>San Sebasti&aacute;n de La Gomera, Maandag, 14 Maart 2011</B>
<BR>Politiek gesproken ben ik een 'links' persoon, tenminste als je dat begrijpt als de &quot;luis-in-de-pels&quot; van het gedachtenloos doorrollende en doorhollende systeem van 'conservatieven' dat we 'rechts' noemen. Maar de bordjes zijn al lang verhangen. 
<BR>'Links' heeft een verkalking ondergaan die zijn weerga niet kent, en is vastgelopen in een doorrollend en doorhollend systeem op basis van een &quot;ideologie&quot; die tot enkele kreten was gereduceerd. Het communisme is daarvan een uitstekend voorbeeld. 
<BR>--&quot;Was ik 'rechts' toen ik kritiek op dat verkalkte communisme had?
<BR>Helaas, d&aacute;&aacute;r begon de spraakverwarring. 
<BR>Als je 'links' verstaat als de &quot;luis-in-de-pels&quot; van een 'dom-doorhollend' systeem, dan zou je mijn kritiek op het systeem-van-toen 'links' moeten noemen. 
<BR>Maar zo gebeurde het niet. 
<BR>'Rechts', wat evenzeer een 'dom-doorhollend' systeem was, claimde de 'overwinning' en was 'dus' beter. Maar, precies als overal, zit '<I>the devil in the details</I>'. 'Rechts' bestond uit 'doorhollende <I>oversized</I> bedrijven'. De terugkeer naar het frisse 'kleinschalige ondernemen' moest nog worden ontdekt. De ideologie van het vrije-ondernemersschap was gereduceerd tot '<I>big is better</I>', mensen telden niet meer. 
<BR>Net zo min als in de Sovjet Unie.
<BR>En toen [1973!, n&egrave;t voor de energiecrisis] kwam een &quot;luis-in-de-pels&quot; tevoorschijn in de vorm van <I>E. F. Schumacher</I> met <I>Small Is Beautiful</I>. Let vooral op de ondertitel: '<I>a study of economics as if people mattered</I>'. 
<BR>Maar was <I>Schumacher</I> 'links'?
<BR>Na de aanvankelijke pogingen om <I>Schumacher</I> als een 'linkse rakker' en 'onpractische dromer' terzijde te schuiven, werd zijn boek een succes, maar &oacute;&oacute;k al snel gereduceerd tot 'enkele kreten'. De uitwerking van zijn idee&euml;n over '<I>smallness within bigness</I>' en over '<I>enoughness</I>' werden grootschalig genegeerd. Hij kritiseerde het <I>Gross National Product</I> als een 'afgod', en stelde voor dat je beter kon streven naar een '<I>maximum amount of well being with the minimum amount of consumption</I>'.
<BR>Maar we bleven doorgaan met 'GNP=welvaart=veel geld=geluk=tevredenheid'. Pas deze week kwam het recente initiatief van de Britse <I>prime minister David Cameron</I> in het nieuws wegens zijn plan om naast het GNP ook de <I>National Well-Being Index</I> te meten. Nu pas!! Maar het meest herinner ik mij een interview met <I>Schumacher</I> waarin hem 'ideologie' werd verweten. Hij zei toen: 
<BR>--&quot;Als ik geboren was in een wereld die vergeven was van kleinschaligheid, dan had ik <I>Big Is Beautiful</I> geschreven&quot;.
<BR>Kortom, was <I>Schumacher</I> 'links?
<BR>En dan een ander <I>devil's detail</I>: <I>Michael Gorbachov</I> met zijn <I>glasnost</I> (transparantie, open discussie van sociale problemen) en <I>perestrojka</I> (herstructurering) was degene die het verkalkte communisme van binnen uit tot val bracht.
<BR>Was <I>Gorbachov</I> daarom 'rechts'?
<BR>Nee, zegt hij zelf, hij was 'gewoon' een &egrave;chte communist die de misgroei van 'zijn' ideologie aan de kaak stelde. Superlinks dus?
<BR>Toch houden we vol dat 'rechts' het comunisme heeft overwonnen, en dat 'dus' rechts [in alle opzichten] 'beter' is. 'Links' is [in alle opzichten] 'slecht' en 'dus' waardeloos.
<BR>Dit was een lesje partij-ideologisch denken. [Ben ik nog een 'links' persoon?]
<BR><a href="dagbk130.htm#subtop">terug eerste dagboekregel</A>

<a name="15"></a>
<P><B>San Sebasti&aacute;n de La Gomera, Dinsdag, 15 Maart 2011</B>
<BR>Het lesje partij-ideologisch denken dat ik gisteren schreef, was ingegeven door de fraaie volzin waarmee <I>Paul Krugman</I> zijn column van 10 maart begint. Rechtlijnig partij-denken en betaald lobby-isme overtroefden het gezond verstand weer eens. 
<BR>--"<I>Like anyone who writes regularly about what passes for economic and fiscal debate in American politics, I�ve developed a strong tolerance for nonsense</I>".
<BR>Stel je voor dat ik iedere keer kwaad wordt bij een onlogische of oneerlijke uitspraak van een top-politicus. Mijn lesje van gisteren was een povere poging om die waanzin  te begrijpen. Dat is gezonder dan kwaadmaken. Dat wel. Maar of het helpt?
(100 woorden)
<FONT FACE="Trebuchet MS, sans-serif" FONT SIZE=1><BR>_____________________________
<BR>PAUL KRUGMAN, Dumbing Deficits Down, NYT, March 10, 2011 http://www.nytimes.com/2011/03/11/opinion/11krugman.html
Hij beschrijft daar in hoe de oppositie, die op langere termijn voor beperking van de overheiduitgaven is, een onderzoek afstemt om bepaalde bezuinigingen te realiseren, waardoor die op langere termijn zeker niet tot stand zullen komen.</FONT>
<BR><a href="dagbk130.htm#subtop">terug eerste dagboekregel</A>

<a name="16"></a>
<P><B>San Sebasti&aacute;n de La Gomera, Woensdag, 16 Maart 2011</B>
<BR>Ik kreeg een mailtje van <I>Gabriela</I> uit <I>Iquique</I> met: '<I>A&uacute;n estoy viva</I>' [ik leef nog] als <I>&quot;Onderwerp&quot;</I>. 
<BR>--&quot;Wat is er aan de hand?&quot;, vroeg ik mij geschrokken af, maar het raadsel was snel opgelost. <I>Iquique</I> beleefde de laatste dagen de paniek van een <I>tsunami</I>.
<BR>Natuurlijk, ik had het kunnen weten. De kaartjes die de berichten over de aardbeving in Japan begeleidden, hadden het al laten zien: De vloedgolf zou ook de de andere oever van de Stille Zuidzee bereiken. Sterk afgezwakt. Dat wel.
<BR><I>Gabriela</I> schreef over de evacuatie van de kustz&ocirc;ne van de stad, 40 duizend van de 100 duizend inwoners naar de veilige z&ocirc;nes die een paar jaar geleden zijn aangewezen, en bewegwijzerd voor vreemdelingen. ['Iedereen weet dat toch?', hadden ze tot dantoe kennelijk gedacht.]
<BR><I>Gabriela</I> woont in de veilige z&ocirc;ne; precies op de grens, maar <I>Lorenzo</I>, waar ik nog niets van heb gehoord, woont in de gevaarsz&ocirc;ne. Ik heb hem meteen geschreven.
<BR>[Intussen heb ik bericht van <I>Lorenzo</I> via een mailtje van zijn vrouw <I>Mary-Eugenia</I>. Ze konden terecht bij zijn broer die hogerop woont. Geen verdere problemen.] 
<BR><I>Gabriela</I> beschrijft de paniek, want de opdracht om te evacueren kwam midden in de nacht. Deze noodtoestand duurde 36 uur. V&oacute;&oacute;r het evacuatie-alarm was alle onderwijs al gestopt, en waren de kinderen allereerst naar de veilige z&ocirc;nes begeleid waar de ouders ze kwamen ophalen. Dat moet een klus voor de zus van <I>Gabriela</I> zijn geweest, want die is hoofd van een kleuterschool. Zij vertelde mij van die klus tijdens de grote aardbeving een paar jaar geleden. Heel <I>Iquique</I> schudde, en het licht was uitgevallen. Het <I>tsunami</I>-gevaar was op dat moment nog onduidelijk. 
<BR>Ik heb onmiddellijk de lokale krant, <I>La Estrella de Iquique</I>, opgezocht en daar de belangrijkste artikelen gelezen en '<I>for the record</I>' in de voetnoot gezet. 
<BR>De theoretische verwachting waren golven van 30 cm tot 3 meter, maar in <I>Iquique </I>viel de schade mee. Achttien vissersboten waren op de wal gesmeten, en de vissers gaven later toe dat ze de vereiste voorzorgsmaatregelen niet hadden genomen. De golven komen het eerst bij de Paaseilanden. Die waren op tijd ge&euml;vacueeerd. Het beladen van schepen in alle havens was meteen gestopt, en de schepen waren buitengaats gestuurd om beschadiging van de schepen [en de haveninstallaties] te voorkomen. In <I>Iquique</I> wordt een van de stranden nog flink beschadigd. Met een aardbeving zo ver weg, hadden ze tijd. Met een aardbeving, zoals die het vorig jaar voor de kust in Zuid-Chili, heb je zoveel tijd niet. <I>Iquique</I> kwam vrij met de schrik. <I>Gabriela</I> haalt weer opgelucht adem en schrijft mij: '<I>A&uacute;n estoy viva</I>'<FONT FACE="Trebuchet MS, sans-serif" FONT SIZE=1><BR>______________________
<BR>Enkele berichten uit La Estrella de Iquique op volgorde:
<BR>S&aacute;bado 12 de marzo de 2011, Minuto a minuto (ayer): Olas podr&iacute;an ser de entre 30 cent&iacute;metros y 3 metros
<BR>http://www.estrellaiquique.cl/prontus4_nots/site/artic/20110312/pags/20110312001329.html
<BR>S&aacute;bado 12 de marzo de 2011, Minuto a Minuto: Gobierno cancela alarma de tsunami en todo en todo el borde costero del pa&iacute;s
<BR>http://www.estrellaiquique.cl/prontus4_nots/site/artic/20110312/pags/20110312122929.html
<BR>Domingo 13 de marzo de 2011, &quot;No tomamos las precauciones&quot; 
<BR>http://www.estrellaiquique.cl/prontus4_nots/site/artic/20110313/pags/20110313001002.html
<BR>Lunes 14 de marzo de 2011, Cuantiosas p&eacute;rdidas dej&oacute; salida de mar en Caleta Riquelme 
<BR>http://www.estrellaiquique.cl/prontus4_nots/site/artic/20110314/pags/20110314001012.html
<BR>Martes 15 de marzo de 2011, Evacuaci&oacute;n en Iquique [redactionele terugblik]
<BR>http://www.estrellaiquique.cl/prontus4_nots/site/artic/20110315/pags/20110315001008.html</FONT>
<BR><a href="dagbk130.htm#subtop">terug eerste dagboekregel</A>

<a name="17"></a>
<P><B>San Sebasti&aacute;n de La Gomera, Donderdag, 17 Maart 2011, Saint Patrick's Day</B>
<BR>Ik schreef laatst over mijn bezoek aan een groot ziekenhuis: 
<BR>--"[...] de wegwijzerbordjes beginnen pas als je het doel hebt bereikt". 
<BR>Dat was mijn verbolgen-kritische beschrijving van het povere wegwijzersysteem. 
<BR>Scherp geformuleerd, nietwaar?
<BR>Met&eacute;&eacute;n schrijft Anna: 
<BR>--"Wat een mooie zin! Het sluit aan bij 'De weg komt als je gaat'".
<BR>Ik knipperde met mijn ogen. 
<BR>--"Dat is die po&euml;tische regel van <I>Antonio Machado</I>: 'Wandelaar, er is geen weg, ...'
<BR>--"Dat kan toch niet?" 
<BR>Maar Anna zag onmiddellijk de po&euml;zie van die zakelijk-kritische volzin.
<BR>Zij zag po&euml;zie in het dagelijkse gebeuren. Dan is zij toch een dichteres?  
(100 woorden)
<BR><a href="dagbk130.htm#subtop">terug eerste dagboekregel</A>

<a name="18"></a>
<P><B>San Sebasti&aacute;n de La Gomera, Vrijdag, 18 Maart 2011</B>
<BR><I>La Divisi&oacute;n Azul</I> is weer in het nieuws. Ik schreef er voor het eerst over in 2004 bij het verschijnen van een grondige historische studie. Nu verschijnt er een nieuw boek dat vooral is gebaseerd op aantekeningen en belevenissen van de deelnemers. Het behandelt ook meer de controversi&euml;le ervaringen, met name hoe deze vrijwilligers verplicht werden deel te nemen aan fusillades van onschuldige burgers en joden in het pas veroverde Rusland. Maar niet allen walgden daarvan. Sommigen waren zo nazi-fanaat dat zij in Rusland achterbleven toen <I>Franco</I> het in 1943 welletjes vond, en de Divisie terugtrok. Zij vormden toen het <I>Legi&oacute;n Azul</I>, nog aangevuld door een aantal nieuwe fanaten die via <I>Lourdes</I> illegaal het land verlieten. Maar ook het <I>Legi&oacute;n Azul</I> werd door <I>Franco</I> in maart 1944 teruggeroepen. Het paste namelijk niet meer in zijn politieke plaatje.
<BR>Het idee voor <I>La Divisi&oacute;n Azul</I> ontstond namelijk toen <I>Hitler</I> Rusland wilde gaan veroveren. De minister van buitenlandse zaken, en zwager van <I>Franco, Ram&oacute;n Serrano Su&ntilde;er</I>, had <I>Franco</I>lekker gemaakt met de droom van het delen van de oorlogsbuit met <I>Hitler</I>. Samen zouden ze Europa en Noord-Afrika verdelen. 
<BR>Maar toen de oorlogskansen keerden, was <I>Franco</I> voldoende 'politieke kever' om de De Blauwe Divisie met&eacute;&eacute;n terug te trekken. Zodoende kon hij na de oorlog bij 'de gealli&euml;erden' behoren die <I>Hitler</I> hadden verslagen. H&eacute;&eacute;l slim!
<BR>Tot zover de 'grote geschiedenis'. Die is al eerder beschreven. Het nieuwe boek concentreert zich op de menselijke kant. Over o.a. de gewetensproblemen waarin sommigen verzeild raakten toen bleek dat ze in een 'vuile oorlog' terecht waren gekomen. Dat leidde vaak tot problemen met de Duitsers. De Divisie was ingezet in het noorden, richting Petersburg /Leningrad. In de pas-veroverde gebieden waren veel 'partisanen' die verzet pleegden. Maar de Duitsers hanteerden dat begrip 'partisaan' heel ruim. Als er een Duitser was gedood door 'partisanen' werden honderd 'partisanen' gefusilleerd [lees onschuldige burgers]. De nazi-fanate Spanjaarden maakten daar natuurlijk geen punt van, maar sommige anderen deserteerden. Die kwamen terecht in die zwervende groepen waarvan <I>Juan</I> mij vertelde, en waarvan hij deel uitmaakte. Verborgen zwervend in de bossen van Letland. <I>Juan</I> is de 93-jarige die ik tot 2004 regelmatig sprak, want hij verbleef hier in het oude-mannenhuis. 
<BR>De Blauwe Divisie had een goede naam, zowel bij <I>Hitler</I> als 'vechtjassen', maar ook bij de burgers, getuige de na-oorlogse kontakten met de burgers van die streek.
<BR>Een ander 'menselijk aspect' is het [kleine] monumentje op de begraafplaats <I>Almudena</I> in Madrid. Tot op heden komt daar nog jaarlijks een steeds kleiner groepje oude mannen bijeen om samen &quot;<I>Yo ten&iacute;a una camarada</I>&quot; te zingen. Dat is het lied van de <I>Falange</I>, de <I>Franco</I>-partij, gebaseerd op het Duitse &quot;<I>Ich hatt' einen Kameraden</I>&quot;.
<BR>Zo komt het Rusland-avontuur terug in de Spaanse <I>Memoria Hist&oacute;rica</I>. Maar d&aacute;&aacute;r liggen nog veel belangrijke zaken waar nog zware taboes op rusten. Helaas.
<FONT FACE="Trebuchet MS, sans-serif" FONT SIZE=1><BR>______________
<BR>Over Juan schreef ik 1 en 2 December 2004
<BR>Jorge M Reverte, La Divisi&oacute;n Azul. Rusia, 1941-1944, (2011), Barcelona: RBA, ISBN: 9788498679465
<BR>JORGE MART&Iacute;NEZ REVERTE, &Uacute;LTIMAS NOTICIAS SOBRE LA DIVISI&Oacute;N AZUL, El Pa&iacute;s/Babelia, 05/03/2011
<BR>&iquest;Qu&eacute; buscaban cerca de 50.000 espa&ntilde;oles en el frente ruso?
<BR>http://www.elpais.com/articulo/portada/<BR>Division_Azul/ULTIMAS/NOTICIAS/DIVISION/AZUL/elpepuculbab/20110305elpbabpor_4/Tes
<BR>JULI&Aacute;N CASANOVA, La Divisi&oacute;n Azul. Rusia 1941-1944, &iquest;Por qu&eacute; fueron tan lejos?, El Pa&iacute;s/Babelia,05/03/2011
<BR>http://www.elpais.com/articulo/portada/Division_Azul/fueron/lejos/elpepuculbab/20110305elpbabpor_6/Tes
<BR>Tekst: Uhland 1809. Muziek Silcher1825. NLse versie:http://www.xs4all.nl/~bslikker/teksten/de_trouwe_kameraad.html
<BR>Ik had een wapenbroeder/ Geen dapperder dan hij/ De oorlog riep ons samen/ De roffel sloeg, wij kwamen/ En gingen zij aan zij</FONT>
<BR><a href="dagbk130.htm#subtop">terug eerste dagboekregel</A>

<a name="19"></a>
<P><B>San Sebasti&aacute;n de La Gomera, Zaterdag, 19 Maart 2011, San Jos&eacute;, Spaanse Vaderdag</B>
<BR>Sinds ik in Eindhoven, in 1964, mijn nieuwe buurman <I>Bill Patchett</I> ontmoette, heb ik grote belangstelling gekregen voor <I>The Great War</I>. <I>Bill</I> was Engelsman, en het werd snel duidelijk dat <I>The Great War</I> voor de Engelsen een groter trauma was dan WOII. Terloops hielp mij dat ook af van mijn eigen preoccupatie over '40-'45.
<BR>Op dat moment waren juist de boeken verschenen van <I>John Terraine</I> die het voor het eerst waagde iets positiefs te zeggen over <I>Douglas Haig</I>, sinds December 1915 commandant van de <I>British Expeditionary Force</I>. Tot die dag was <I>Haig</I> verguisd. Hij was de 'schuldige', en de analyses van <I>Terraine</I> waren aanleiding voor stormen van protest. Het was ook niet gering waarvan <I>Haig</I> werd beschuldigd. Hij had de beruchte <I>Battle of the Somme</I> verkeerd aangepakt, of zelfs zich laten verleiden door de Fransen tot dit onnodige avontuur. Die slag woedde van Juli tot November 1916, leverde 12 km terreinwinst. Er sneuvelden 420.000 Britten en 200.000 Fransen. <I>Terraine</I> toonde aan dat die beperkte terreinwinst de sleutel was voor de eindoverwinning in 1918.
<BR>Het zij zo. 
<BR>Maar voor <I>Bill</I> en mij was het aanleiding om het oorlogsterrein zelf te gaan bezoeken. We besteedden er een paar week-ends aan in die jaren. Noord-Frankrijk was per slot vlakbij. De Britse oorlogsgraven gaven unieke plaatselijke informatie, over het ontstaan [meestal deel van de loopgraven, en extensie van een veldhospitaal] en het verloop van de strijd gezien vanuit dat punt. 
<BR><I>Bill</I> was gemotiveerd door de verhalen van zijn vader --toen al overleden-- die in die regio had gevochten. Hij gaf mij dagboeken met anderman's persoonlijke herinneringen te leen. Daarvan had hij een hele collectie. Het werd op die manier een heel persoonlijke benadering van die geschiedenis want <I>Bill</I> wist bovendien de typisch Britse context aan mij duidelijk te maken. 
<BR>Zo veranderde mijn kijk op <I>The Great War</I> van die van 'geschiedenisboekjes' naar die 'van binnen uit'. Het gezichtspunt van wie het z&egrave;lf meemaakt, met als gezichtskring de loopgraven, en de oorlogkerkhoven toen ze ontstonden. Mogelijk heeft mij dat geholpen mijn eigen 'kleine oorlog', die ik zo nabij had meegemaakt, te relativeren. 
<BR>Hoe dan ook, ik heb wel belangstelling voor oorlogsgeschiedenissen, maar niet om de politiek-historisch-strategische context, maar om de individuele belevingen. 
<BR>Zo kwam ik gisteren met een nieuw boek over <I>La Divisi&oacute;n Azul</I>, gebaseerd op persoonlijke dagboeken, en een paar dagen geleden viel mijn oog op een Zweeds boek over '14-'18. Het is gebaseerd op persoonlijke aantekeningen van negentien heel verschillende mensen vari&euml;rend van een schoolmeisje dat een Duits regiment naar het front ziet vertrekken, tot een Engelse verpleegster in het Russische leger. Twee daarvan zijn ooggetuigen van het doden van de Ameni&euml;rs met chloorgas, iets wat Turkije nog steeds ontkent.
<BR>De Zweedse schrijver, <I>Peter Englund</I>, kwam er op omdat een ver familielid met zijn naam in die oorlog is gesneuveld. Zonder aantekeningen achter te laten.<FONT FACE="Trebuchet MS, sans-serif" FONT SIZE=1><BR>_______________________________
<BR>Boekbespreking in het Spaans: JACINTO ANT&Oacute;N, La Gran Guerra a escala humana, El Pa&iacute;s, 15/03/2011. El historiador y acad&eacute;mico sueco Peter Englund construye un ambicioso fresco sobre la contienda a partir de la investigaci&oacute;n minuciosa de 20 personajes reales 
<BR>http://www.elpais.com/articulo/cultura/Gran/Guerra/escala/humana/elpepicul/20110315elpepicul_2/Tes
<BR>Fotogalerij: http://www.elpais.com/fotogaleria/belleza/dolor/Gran/Guerra/elpgal/20110315elpepucul_2/Zes/1
<BR>Boekbespreking Engels door Peter Graves: Peter Englund, Stridens sk&ouml;nhet och sorg. F&ouml;rsta v&auml;rldskriget i 212 korta kapitel
<BR>(The Beauty and Sorrow of War: The First World War in 212 Short Chapters), Atlantis, 2008, ISBN: 9789173532440
<BR>Spaanse vertaling: Peter Englund, La belleza y el dolor de la batalla (Roca editorial, 2011), ISBN: 978-84-9918-225-4
<BR>Het hele verhaal over het deporteren en doden van Armeni&euml;rs: http://en.wikipedia.org/wiki/Armenian_Genocide</FONT>
<BR><a href="dagbk130.htm#subtop">terug eerste dagboekregel</A>

<a name="20"></a>
<P><B>San Sebasti&aacute;n de La Gomera, Zondag, 20 Maart 2011, Laatste winterdag</B>
<BR>De <I>Twitter</I>-cult moeten we taalkundig niet negatief bekijken, als zou het ontaarden in 'kretologie'. <I>Andy Selsberg</I>, die eerste-jaars leert hoe ze een <I>essay</I> moeten schrijven als aanloop voor het schrijven van wetenschappelijke artikelen de rest van hun leven, is begonnen om <I>Twitter</I>-achtige opdrachten te geven van 140 tekens: 
<BR>--'Beschrijf in twee regels de essentie van een schoolbord'. 
<BR>[Voor populaire kreten en <I>smiley's</I> worden punten afgetrokken]
<BR>Lange verhalen nodigen maar uit tot clich&eacute;'s en plagiaat, vindt <I>Selsberg</I>, en hij pleit voor het belonen van bondigheid en taalcreativiteit in het eerste jaar. Het leren schrijven van <I>research papers</I> kan beter daarna. (100 woorden)<FONT FACE="Trebuchet MS, sans-serif" FONT SIZE=1><BR>_______________________________
<BR>ANDY SELSBERG, Teaching to the Text Message, NYT, March 19, 2011<BR> http://www.nytimes.com/2011/03/20/opinion/20selsberg.html</FONT>
<BR><a href="dagbk130.htm#subtop">terug eerste dagboekregel</A>

<a name="21"></a>
<P><B>San Sebasti&aacute;n de La Gomera, Maandag, 21 Maart 2011, Eerste voorjaarsdag</B>
<BR>De vorige week gingen de Portugese jongeren de straat op: 'Dit is geen land voor jongeren!'. Het gaat om 40% werkeloosheid, terwijl deze generatie beter is opgeleid dat welke voorgaande dan ook. Nee! G&eacute;&eacute;n toegang!
<BR>Dezelfde motivering hadden de Franse lyce&iuml;sten, en organiseerden een mede-staking toen de vakbonden protesteerden tegen de verhoging van de pensioenleeftijd: 
<BR>--'Die banen worden van ons afgepakt'.
<BR>Ziedaar het generatieprobleem. Het idee van 'plaatsmaken' voor jongeren is vervangen door 'hebberigheid': Zelfgenoegzame '<I>baby boomers</I> in het kwadraat' versperren de weg. Ze vormen een conservatief bolwerk waarover je alleen maar kwaad kunt maken. 
<BR>Dat geldt niet alleen voor afgestudeerden en lyce&iuml;sten. Ook immigranten, Rom en '<I>sans-papiers</I>' staan voor die muur. Achter die muren zitten [rechtse] populisten en het hele <I>establishment</I> om hun  'oude rechten' beschermen.
<BR><I>Fernando Vallesp&iacute;n</I> analyseert die situatie onder de titel: <I>Seamos realistas, todo es imposible</I> [Wees realistisch, alles in onmogelijk geworden] daarmee bewust de regel van de jaren '68 parafraserend: &quot;Wees realistisch, eis het onmogelijke&quot;.
<BR>Dat lukte toen gedeeltelijk. De seksuele bevrijding lukte, en de vastgeroeste 'autoriteit' kwam in beweging. Alleen het lukte niet om het kapitalistische systeem op losse schroeven te zetten. De hele <I>baby boom</I>-generatie werd daar slachtoffer van, en gaf zich over aan 'verhoging van de produktiviteit' en 'rijker' worden. Helemaal volgens de neo-kapitalistische spelregels. Dat veroorzaakte tenslotte de kloof tussen arm en rijk. Ook binnen Het Westen; dat is de 'bezorgdheid' van <I>Vallesp&iacute;n</I>.
<BR><I>Vallesp&iacute;n</I> koos niet toevallig die '68-slogan. Hij laat zien dat jongeren altijd het begin zijn geweest van dit soort sociale omwentelingen. Oppassen dus, en ons niet laten afleiden door wat in de Arabische landen gebeurt. De w&egrave;rkelijke 'motor' is aldaar wellicht niet zozeer 'democratie', maar 'honger met de allerbeste diploma's op zak'. Ook Het Westen is op dat punt 'explosief'. <I>Vallesp&iacute;n</I> verklaart daarmee het vooralsnog raadselachtige succes van een boekje van <I>St&eacute;phane Hessel, Indignez-vous!</I>, waarvan de verkoop inmiddels de twee miljoen nadert. Dat begon 21 oktober 2010 in een kleine uitgeverij in <I>Montpellier</I> met een 'gedurfde' oplage van 8000 [acht duizend] stuks. Inmiddels in 15 talen vertaald: <I>Time for outrage!, Emp&ouml;rt Euch!,&iexcl;Indignaos!</I> In NL zou de titel kunnen luiden, &quot;Pik dat niet!&quot;, of &quot;Word kwaad!&quot;
<BR>Het boekje is maar 32 bladzijden dik. Het kost drie euro, en het wordt met tientallen tegelijk gekocht om aan vrienden en kennissen te geven. In Frankrijk noemt <I>Rue89</I> het: &quot;<I>une esp&egrave;ce de nouveau Petit Livre rouge</I>&quot;.
<BR>Ik denk dat <I>Vallespin</I> de juiste analyse maakt. Dat boekje is het lont. Daar moeten we ons niet op blindstaren. Het gaat om de enorme bom die klaarligt, en die we niet willen --en wellicht niet k&uacute;nnen-- zien. <I>Gene Sharp</I> schreef een boekje over het 'hoe' van het verzet. <I>Hessel</I>'s boekje geeft het 'waarom'. Het zit dieper dan 'democratie'.
<FONT FACE="Trebuchet MS, sans-serif" FONT SIZE=1><BR>______________________________
<BR>FERNANDO VALLESP&Iacute;N, &quot;Seamos realistas, todo es imposible&quot;, El Pa&iacute;s, 18/03/2011
<BR>http://www.elpais.com/articulo/espana/Seamos/realistas/todo/imposible/elpepiesp/20110318elpepinac_19/Tes
<BR>ANTONIO JIM&Eacute;NEZ BARCA, El h&eacute;roe que escribi&oacute; un 'best seller', El Pa&iacute;s,  16/01/2011
<BR>http://www.elpais.com/articulo/cultura/heroe/escribio/best/seller/elpepicul/20110116elpepicul_1/Tes
<BR>Chlo&eacute; Leprince, Hessel : apr&egrave;s l'emballement, place aux sceptiques, Rue89, 08/01/2011 
<BR>http://www.rue89.com/2011/01/08/phenomene-hessel-apres-lemballement-place-aux-sceptiques-184372
<BR>Over Gene  Sharp: 28 februari en 6 maart 2011
<BR>Over St&eacute;phane Hessel: http://en.wikipedia.org/wiki/St&eacute;phane_Hessel</FONT>
<BR><a href="dagbk130.htm#subtop">terug eerste dagboekregel</A>

<a name="22"></A>
<P><B>San Sebasti&aacute;n de La Gomera, Dinsdag, 22 Maart 2011</B>
<BR>Met het terugkomen van mijn energie, de uitdaging om de bal weer 'gewoon' op te pakken, enzovoorts, 
<BR>[Kortom met het herrijzen uit de 'ziekte', en het verdwijnen van het excuus dat het 'sowieso niet kan'] 
<BR>komt ook de zorg voor het genieten-van-het-moment terug.
<BR>En nu valt dit gedicht in mijn brievenbus. Dat kan niet toevallig zijn.
<blockquote><FONT FACE="Trebuchet MS, sans-serif" FONT SIZE=3><B>
The Moment</FONT><FONT FACE="Trebuchet MS, sans-serif" FONT SIZE=2>, <BR>by Marie Howe
<BR><BR>Oh, the coming-out-of-nowhere moment
<BR>when, nothing
<BR>happens
<BR>no what-have-I-to-do-today-list
<BR><BR>maybe half a moment
<BR>the rush of traffic stops.
<BR><BR>The whirr of I should be, I should be, I should be
<BR>slows to silence,
<BR>the white cotton curtains hanging still.
</B></FONT></blockquote>
(100 woorden)
<FONT FACE="Trebuchet MS, sans-serif" FONT SIZE=1><BR>______________________________
<BR>http://www.poemflow.com/997#</FONT>
<BR><a href="dagbk130.htm#subtop">terug eerste dagboekregel</A>

<a name="23"></A>
<P><B>San Sebasti&aacute;n de La Gomera, Woensdag, 23 Maart 2011</B>
<BR>Het fenomeen <I>St&eacute;phane Hessel</I> blijft mij bezighouden. Ik haalde eergisteren de analyse aan van <I>Fernando Vallespin</I> in <I>El Pa&iacute;s.</I> Hij maakte duidelijk dat de onbegrijpelijk grote populariteit van het 'waardeloze' boekje '<I>Indignez-vous</I>' verwijst naar een diepere onvrede in de maatschappij. Mijn <I>eye-opener</I> was dat het zoeken naar 'democratie' van de Arabische Omwenteling wellicht minder door 'liefde voor democratie', dan wel door 'honger met de beste diploma's op zak' werd gedreven.
<BR>En dat kan Het Westen niet tolereren!! En 'dus' niet begrijpen. Als ze in de Arabische wereld 'democratie' bewerkstelligen, dat is het probleem van 'honger met de beste diploma's op zak' nog steeds niet opgelost. Het [Rijke] Westen heeft dat probleem &oacute;&oacute;k niet opgelost. Integendeel. Het gist hier ook als je goed kijkt.
<BR>Het 'waardeloze' boekje van <I>Hessel</I> moet dus 'ontkend' worden. Het mooiste voorbeeld daarvan vond ik in het verzamelde commentaar dat <I>Rue89</I> begin Januari, na de eerste hausse, publiceerde onder de titel: &quot;<I>Hessel: apr&egrave;s l'emballement, place aux sceptiques</I>&quot;, [Na de ondoordachte geestdrift, ruimte voor scepsis].
<BR>Zowel links als rechts komen met het opgeheven vingertje: 'nadenken is beter dan kwaad worden', '<I>Hessel</I> probeert het kerstmannetje te zijn', hij is 'doorgedraaid moraliserend', enzovoorts.
<BR>Ook verklaringen voor dat succes waren niet van de lucht. [Er waren toen pas een half miljoen boekjes verkocht, nu bijna twee miljoen en vertaald in vijftien talen!!]: 
<BR>--&quot;Het komt omdat <I>Hessel</I> zo'n bijzondere aardige en interessante man is, met een verleden in het verzet, concentratiekampen en martelingen door de Gestapo&quot;.
<BR>De blogueur <I>Pierre Assouline</I> [<I>Le Monde</I>] vraagt echter tevens: <I>A-t-on le droit de ne pas s'indigner?</I> [Hebben we ook het recht om niet kwaad te worden?] want hij vindt dat <I>Hessel</I> doordraaft. En de blogueur van het kerstmannetje vraagt zich t&ograve;ch af wat dit alles zegt voor 'onze tijd'. Goede vraag! Daar gaat het om.
<BR>Uit Californi&euml; komt de verklaring dat het succes berust op 'aanstekelijkheid'. De onvrede leeft elders-en-overal. Zij citeren het recente anarchistische pamflet &quot;<I>The Coming Insurrection</I>&quot; van het &quot;<I>Invisible Committee</I>&quot;. [op beide fenomenen kom ik later terug, zet ze alvast maar in Google!!]: 
<BR>--&quot;<I>Revolutionary movements do not spread by contamination but by resonance</I>&quot;.
<BR>Ik heb het boekje inmiddels een paar maal gelezen. <I>Hessel</I>, als ex-verzetsman zegt: '<I>Le motif de la resistance. c'est l'indignation</I>'. Zijn andere 'bron' is Rechten van de Mens, waar hij als redacteur aan heeft gewerkt. Wat betreft 'aktie' zijn er twee hoofdstukjes: &quot;<I>La non-violence, le chemin que nous devons apprendre &agrave; suivre</I>&quot;, en &quot;<I>Pour une insurrection pacifique</I>&quot;. Wat dat betreft is hij het eens met <I>Gene Sharp</I>: 
<BR>--&quot;Als je voor geweld kiest, vecht je met het beste wapen van je vijand&quot;.
<BR><I>Hessel</I> zegt ervan: Als je geweld gebruikt laat je alle hoop varen. Hij citeert daarvoor een regel van <I>Guillaume Apollinaire</I>: '<I>Que l'esp&eacute;rance est violante</I>'. In het interview op de Zwitserse TV van verleden Vrijdag herhaalde hij dat nog eens compleet: <I>Comme la vie est lente //Et comme l'Esp&eacute;rance est violente.</I> 
<FONT FACE="Trebuchet MS, sans-serif" FONT SIZE=1><BR>_____________________________
<BR>'Indignez-vous' downloaden van: http://www.millebabords.org/IMG/pdf/INDIGNEZ_VOUS.pdf. Is er al een NLse versie?
<BR>Gaston Gordillo, Resonance and the Egyptian Revolution, en The Speed of Revolutionary Resonance, Critical Legal Thinking, resp 22 feb 2011 en 14 mrt 2011, 
<BR>http://www.criticallegalthinking.com/?p=2318 en http://www.criticallegalthinking.com/?p=2486
<BR>Zwitserse TV, Journal 19:30, http://www.tsr.ch/video/info/journal-19h30/2998001-entretien-avec-stephane-hessel-ancien-resistant-auteur-du-livre-a-succes-intitule-indignez-vous.html#id=2998001
<BR>Gedicht Guillaume Apollinaire, LE PONT MIRABEAU, http://www.textetc.com/workshop/wt-apollinaire-2.html
<BR>of http://www.feelingsurfer.net/garp/poesie/Apollinaire.PontMirabeau.html
<BR>Ook vertaalpoging in NL: Op de Berlagebrug: http://www.nlpvf.nl/essays/op_de_berlagebrug.php?page=4</FONT>
<BR><a href="dagbk130.htm#subtop">terug eerste dagboekregel</A>

<a name="24"></A>
<P><B>San Sebasti&aacute;n de La Gomera, Donderdag, 24 Maart 2011</B>
<BR>Het was een verrassing om in de <I>Sueddeutsche</I> een interview met <I>Udo J&uuml;rgens</I> te lezen. Nu 76, toen een van de populairste duitse zangers. Hij leeft zonder computer, maar houdt er twee <I>smartphones</I> op na. E-mailen ermee is te priegelig. Daarvoor belt hij zijn assistente op die net zo vlug typt als hij praat. 
<BR>Heel handig allemaal. Zijn kritische kijk stopt hij in zijn nieuwe <I>Schlager</I>: Kassa!!
<blockquote><FONT FACE="Trebuchet MS, sans-serif" FONT SIZE=2><B>
Du bist durchschaut
<BR>Du bist durchschaut - und zwar komplett!
<BR>Bis auf die Haut und bis ins Bett!
<BR>Du wirst bespitzelt und beklaut.
<BR>Sch&ouml;ne, neue Welt.
<BR>Privates, das ist out,
<BR>Du bist durchschaut!</B></FONT></blockquote>
(100 woorden)
<FONT FACE="Trebuchet MS, sans-serif" FONT SIZE=1><BR>_____________________________
<BR>Thorsten Riedl, Udo J�rgens: Anti-Internet-Lied "Privates ist out - du bist durchschaut", Die Sueddeutsche, 23.03.2011
<BR>http://www.sueddeutsche.de/digital/udo-juergens-anti-google-lied-privates-ist-out-du-bist-durchschaut-1.1075989</FONT>
<BR><a href="dagbk130.htm#subtop">terug eerste dagboekregel</A>

<a name="25"></A>
<P><B>San Sebasti&aacute;n de La Gomera, Vrijdag, 25 Maart 2011</B>
<BR>De nucleaire ramp in Japan zet ons op vele manieren aan het denken. Een briefschrijver in <I>El Pa&iacute;s</I> wijst op de over-consumptie van alles, en van energie in het bijzonder. 'Verspilling' met andere woorden. 
<BR>--"Groeien we niet te hard? Kan het niet met aangepaste technologie?"
<BR>--"Jazeker, voor aangepaste technologie is veel geld nodig. Dat kan alleen als we groeien. Groei is dus de oplossing, niet het probleem!!    
<BR>Die briefschrijver wijst op de uitspraak van <I>Serge Latouche</I>, de franse denker die zich verdiept in '<I>d&eacute;croissance</I>': 
<BR>--"Wie ongelimiteerde groei voorstaat op een eindige planeet is &ograve;f gek &ograve;f econoom".
<BR>(100 woorden)
<FONT FACE="Trebuchet MS, sans-serif" FONT SIZE=1><BR>_____________________________
<BR>Dit 'antwoord' is van George W. Bush die zei voor een congres van meteorologen: "Parce qu�elle est la clef du progr�s environnemental, parce qu�elle fournit les ressources permettant d�investir dans les technologies propres, la croissance est la solution, non le probl�me. Aangehaald door Serge Latouche in 'Pour une soci�t� de d�croissance'.
<BR>Serge Latouche, Degrowth economics, Why less should be so much more, Le Monde Diplomatique, English Edition, November 2004, http://mondediplo.com/2004/11/14latouche
<BR>Serge Latouche, Pour une soci�t� de d&eacute;croissance, Absurdit&eacute; du productivisme et des gespillages
Le Monde diplomatique, Novembre 2003, http://www.monde-diplomatique.fr/2003/11/LATOUCHE/10651</FONT>
<BR><a href="dagbk130.htm#subtop">terug eerste dagboekregel</A>

<a name="26"></A>
<P><B>San Sebasti&aacute;n de La Gomera, Zaterdag, 26 Maart 2011</B>
<BR>Sinds Vrijdagmiddag heb ik een Internetstoring. Ik dacht dat het de hele wijk betrof, of het hele eiland. Dat komt wel voor, maar dat duurt geen uren. 
<BR>De service van <I>Movistar</I> zegt dat het aan mijn computer ligt. 
<BR>Toevallig heb ik twee laptops in huis. Allebei geprobeerd. N�ppes. 
<BR>Dan zou het aan mijn router liggen. 
<BR>Toevallig heb ik een extra router in huis. Ook geprobeerd. O�k noppes.
<BR>Daarom ga ik straks naar het I-caf� om dit op te laden.
<BR>Dan bekijk ik mijn mail, test beide laptops op het internet, en stuur alle vrienden een "<I>incomunicado</I>-mededeling". Raar woord h�? "<I>Incomunicado</I>-mededeling" 
(100 woorden)
<BR><a href="dagbk130.htm#subtop">terug eerste dagboekregel</A>

<a name="27"></A>
<P><B>San Sebasti&aacute;n de La Gomera, Zondag, 27 Maart 2011</B>
<BR>Ik heb al een paar keer geschreven over de Spaanse onderzoeksrechter <I>Baltasar Garz&oacute;n</I> die indertijd <I>Pinochet</I> voor de rechter wist te slepen. In eigen land krijgt hij weerstand, want hij wil de misdaden van het <I>Franco</I>-regime onderzoeken. Maar het franquistische blok is nog krachtig. Ze zijn er al geslaagd <I>Garz&oacute;n</I> van zijn functies te ontheffen omdat hij de amnestiewetten van 1977 negeerde. Maar juist het internationale recht --ook in het geval <I>Pinochet</I>-- legt dat soort amnestiewetten van ex-dictators terzijde als het om misdaden tegen de mensheid gaat.
<BR>Maar nu heeft het Spaanse Hoogerechtshof dat nog eens bevestigd, en verhindert zodoende 'offici&euml;el' het onderzoek naar misdaden tegen de  mensheid. Dat laatste is het argument waarmee <I>Garz&oacute;n</I> de zaak nu voor het Europese Tribunaal voor Mensenrechten in Straatsburg heeft gebracht. 
<BR>De hoogste Spaanse rechters kunnen kennelijk nog steeds niet over de Pyrenee&euml;n kijken, daarom staan ze nu wereldwijd te kijk. Het is dus geen puur Spaans nieuws meer, maar wereldnieuws. NYT wijdde er al bijna een jaar geleden een <I>Editorial</I> aan: <I>An Injustice in Spain</I>. Ik ben benieuwd wat ze er de komende dagen van zeggen. Ik ben ook benieuwd hoe het in de NLse kranten verschijnt. Het is allemaal heel spannend. De internationale reputatie van Spanje staat op spel.
<FONT FACE="Trebuchet MS, sans-serif" FONT SIZE=1><BR>_____________________________
<BR>J. YOLDI, Garz&oacute;n demanda al Supremo por el caso del franquismo, El Pa&iacure;s, 26/03/2011, 
<BR>El juez recurre al Tribunal de Derechos Humanos
<BR>http://www.elpais.com/articulo/espana/Garzon/demanda/Supremo/caso/franquismo/elpepiesp/20110326elpepinac_9/Tes
<BR>NATALIA JUNQUERA, ENTREVISTA: HELEN DUFFY Abogada de Garz&oacure;n en Estrasburgo
<BR>"Jueces y juristas de todo el mundo apoyan la iniciativa", El Pa&iacure;s, 26/03/2011
<BR>http://www.elpais.com/articulo/espana/Jueces/juristas/todo/mundo/apoyan/iniciativa/elpepiesp/20110326elpepinac_8/Tes
<BR>Mijn Dagboek, 24nov2008, 9apr2010 en 13mei2010
<BR>Editorial, An Injustice in Spain, NYT, April 8, 2010, http://www.nytimes.com/2010/04/09/opinion/09fri2.html</FONT>
<BR><a href="dagbk130.htm#subtop">terug eerste dagboekregel</A>

<a name="28"></A>
<P><B>San Sebasti&aacute;n de La Gomera, Maandag, 28 Maart 2011</B>
<BR>Met het internet was het 'behelpen' dit weekend, maar gelukkig werkte de telefoon w&egrave;l, en --tot mijn verrassing-- &oacute;&oacute;k het oude trage telefoonmodem. De bal ligt opnieuw bij de service van <I>Movistar</I>. Straks zal ik ze weer eens achter de broek zitten. 
<BR>Mijn reisbrieven kreeg ik zodoende toch de deur uit, en op de blogs. Behalve over een folkloristische bijzonderheid van dit eiland, gaat het over mijn herstel. Niet gek tot op heden. Over de toekomst wilde ik schrijven dat ik --net als de lezers-- uitkeek naar de volgende reisbrief. Bij nader inzien liet ik dat onzinzinnetje weg. (100 woorden)
<BR><a href="dagbk130.htm#subtop">terug eerste dagboekregel</A>

<a name="29"></A>
<P><B>San Sebasti&aacute;n de La Gomera, Dinsdag, 29 Maart 2011, Aankomstdag Ghislaine</B>
<BR><I>Gery</I> reageerde op mijn column van Vrijdag --die met dat knullige citaat van zeuntje <I>Bush</I>: 'Groei is dus de oplossing, niet het probleem!!' Die column eindigde met: 
<BR><I>'Wie ongelimiteerde groei voorstaat op een eindige planeet is &ograve;f gek &ograve;f econoom'.</I>
<BR>Dat is een uitspraak van <I>Serge Latouche</I>, de Franse denker die zich verdiept in '<I>d&eacute;croissance</I>'. 
<BR><I>Gery</I> haalde ter ondersteuning A. L. Snijders aan, de NLse schrijver van ZVK's [Zeer Korte Verhalen] die op zijn beurt weer de taomeester <I>Kristofer Schipper</I> citeert:
<blockquote><I>
Het Tao&iuml;sme is een belangrijke rem op de wagen van de eeuwige vooruitgang. Vooruitgang is schitterend, maar als het werkelijk iets moet worden, moet je ook instaat zijn om het tegen te houden, anders wordt het een obsessie. 
</I></blockquote> 
Vervolgens haalt zij haar ervaringen in Oost-Duitsland aan waar verlaten industriegebieden, met name de bruinkoolmijnen, met het IBA-programma van de Duitse overheid weer op de been geholpen worden door [mogelijke] creatieve idee&euml;n te ondersteunen. [IBA staat voor <I>Internationale Bauausstellung</I>.] en zij meldt ook dat in NL 'krimp-gebieden' worden aangepakt zoals Zuid-Limburg en Zeeuws-Vlaanderen.
<BR>Met deze citaten zitten we middenin een groot probleem. Z&oacute; groot, dat we het nieteens meer zien als &eacute;&eacute;n probleem. Terwijl <I>Latouche</I>, en de citaten van <I>Tao</I> en zeuntje <I>Bush</I> wijzen op de fascinatie, de waanzin en de obsessie van 'groei', gaan Gery's ervaringen in Oost-Duitsland, en het IBA-programma, over het 'opruimen van de rotzooi' die deze obsessie heeft nagelaten.
<BR>Zoals met veel obsessies, is ook deze niet gemakkelijk zichtbaar als zodanig. Je moet het hebben van de randverschijnselen, want een obsessie z&egrave;lf is: 'Oh zo logisch'.
<BR>Zo heb ik in het verleden voettochten gemaakt door de oudste [verlaten] industri&euml;le landschappen in <I>Wales.</I> Ik zag het heel romantisch als Industri&euml;le Archeologie. Er was al een soort museum van gemaakt; dus ik was niet de enige. 
<BR>Zo is er ook de stelling dat [economische] groei wordt bevorderd door het verminderen van sociale lasten en -voorzieningen. In 2003 rapporteerde ik daarover vanuit <I>Auckland</I> wegens de <I>Knowledge Wave Conference</I> over 'niet-economische voorwaarden voor economische groei'. Het tegendeel is waar. 
<BR>De toenmalige <I>Prime Minister, Helen Clark</I>, zei toen:
<blockquote><I>
--&quot;Teveel sociale lasten is misschien wel slecht voor de bank, maar te weinig ook, want het is slecht voor de community, en dus ook voor de bank&quot
</blockquote></I>
Ik leerde daaruit dat het korte-termijn groeidenken juist de voorwaarden voor duurzame groei vernietigt. 
<BR>Nu, zoveel jaren later, met de paniek over de crisis, zoeken we de oplossing weer zonder blikken of blozen in 'vermindering van sociale lasten en voorzieningen'. Kortom 'roofbouw'! 
<BR>We cre&euml;ren IBA-programma's om 'de rotzooi' op te ruimen.
<BR>H&eacute;&eacute;l creatief. Dat moet gezegd.
<FONT FACE="Trebuchet MS, sans-serif" FONT SIZE=1><BR>_________________________
<BR>Over Internationale Bauausstellung (IBA), zie Blog Erfgoedloket, http://erfgoedloket.nl/?p=235
<BR>Interview met A.L. Snijders: 
<BR>http://www.nrcboeken.nl/interview/dat-is-geen-beeldspraak-hier-werden-vroeger-de-koeien-gemolken
<BR>Niet-economische voorwaarden voor economische groei, Aantekeningen bij de Knowledge Wave-conferentie, Auckland, Februari 2003 http://www.van-eyk.net/gerard/biblio/socapitl.htm
<BR>Ook Mijn Dagboek 22 en 26 feb 2003 met o.a. citaat Helen Clark</FONT>
<BR><a href="dagbk130.htm#subtop">terug eerste dagboekregel</A>

<a name="30"></A><a name="31"></A>
<P><B>Playa de Santiago, Hotel Tapahuga, 30 en 31 Maart 2011</B>
<BR>Geen column. Vacantie met Ghislaine.
<BR><a href="dagbk130.htm#subtop">terug eerste dagboekregel</A>

<P>Einde Mijn Dagboek Maart 2011
<HR>
</td>
</tr>
</table></CENTER>
</body>
</html>

