<html>
<a name="subtop"></A>
<title>Mijn Dagboek 139</title>
<body>
<center><table WIDTH="80%">
<tr>
<td>
<HR>
Dit is <a href="dagbk139.htm"><B>Dagboek 139</B></a>. Het loopt van 1 tot 31 December 2011 en begint boven de Atlantische Oceaan als ik terugreis van <I>Sevilla</I> waar ik met Ghislaine een paar vakantiedagen heb doorgebracht [1]. Drie keer doe ik het in 100 woorden [3 25 30] en negen keer sla ik over omdat ik Het Boek laat voorgaan boven mijn dagelijkse column [6 7 8 13 14 15 27 28 29]. Twee keer gaat het over mijn schrijfervaringen met Het Boek [5 9]. Twee keer zoek ik het ook bij de dichters [20 31]. Bij aankomst in <I>San Sebasti&aacute;n</I> zie ik voor de zoveelste keer roeiers starten voor hun oversteek van de Atlantische Oceaan, net als <I>Columbus</I> [2]. Ik zie het Ballet van Moskou met De Notenkraker [3], en maak ik een reuzegrote wandeling [4]. De relatie tussen toename van geweld bij klimaatveranderingen --en de algemene afname daarvan-- wordt belicht door een historicus [10], een socioloog [11] en een soldaat [23]. De financi&euml;le crisis komt aan de orde als die 'keihard' met methoden van de moderne fysica op de snijtafel wordt gelegd [16 17 18]. De moderne geschiedenis van Frankrijk komt aan de orde als ik ontdek dat <I>Charles de Gaulle</I> als '<I>storyteller</I>' moet worden gekenschetst omdat hij de <I>R&eacute;sistance</I> uitvond, als het Nazi-verleden van Frankrijk aan de orde komt, en als zichtbaar wordt hoe het klootjesvolk zich doodvocht in de loopgraven en de 'cultuur' van Parijs tot ongekende hoogte steeg in WOI [22 24 26]. De inkomenskloof is ook aan de orde als blijkt dat de feitelijke vergroting van de inkomenskloof wordt ontkend door Amerikanen die dat idee 'ongemakkelijk' vinden [19]. Een dergelijke tweespalt is ook te vinden in het hoge percentage dat gelooft in 'God en Hogere Macht', en het lage percentage dat zich tot enige religie rekent [12]. Aan de hand van een <I>chanson</I> van <I>George Brassens</I> rekenen wetenschappers uit dat <I>Pietje de Dood</I> met een snelheid van 2,95 km/uur komt aanlopen [21]. Zorg dat je hem voorblijft!   

<HR>
Index December 2011<BR>
<A href="dagbk139.htm#1">1,</A>
&nbsp;&nbsp;<A href="dagbk139.htm#2">2,</A>
&nbsp;&nbsp;<A href="dagbk139.htm#3">3,</A>
&nbsp;&nbsp;<A href="dagbk139.htm#4">4,</A>
&nbsp;&nbsp;<A href="dagbk139.htm#5">5,</A>
&nbsp;&nbsp;<A href="dagbk139.htm#6">6,</A>
&nbsp;&nbsp;<A href="dagbk139.htm#7">7,</A>
&nbsp;&nbsp;<A href="dagbk139.htm#8">8,</A>
&nbsp;&nbsp;<A href="dagbk139.htm#9">9,</A>
&nbsp;&nbsp;<A href="dagbk139.htm#10">10,</A>
&nbsp;&nbsp;<A href="dagbk139.htm#11">11,</A>
&nbsp;&nbsp;<A href="dagbk139.htm#12">12,</A>
&nbsp;&nbsp;<A href="dagbk139.htm#13">13,</A>
&nbsp;&nbsp;<A href="dagbk139.htm#14">14,</A>
&nbsp;&nbsp;<A href="dagbk139.htm#15">15,</A>
&nbsp;&nbsp;<A href="dagbk139.htm#16">16,</A><BR>
<A href="dagbk139.htm#17">17,</A>
&nbsp;&nbsp;<A href="dagbk139.htm#18">18,</A>
&nbsp;&nbsp;<A href="dagbk139.htm#19">19,</A>
&nbsp;&nbsp;<A href="dagbk139.htm#20">20,</A>
&nbsp;&nbsp;<A href="dagbk139.htm#21">21,</A>
&nbsp;&nbsp;<A href="dagbk139.htm#22">22,</A>
&nbsp;&nbsp;<A href="dagbk139.htm#23">23,</A>
&nbsp;&nbsp;<A href="dagbk139.htm#24">24,</A>
&nbsp;&nbsp;<A href="dagbk139.htm#25">25,</A>
&nbsp;&nbsp;<A href="dagbk139.htm#26">26,</A>
&nbsp;&nbsp;<A href="dagbk139.htm#27">27,</A>
&nbsp;&nbsp;<A href="dagbk139.htm#28">28,</A>
&nbsp;&nbsp;<A href="dagbk139.htm#29">29,</A>
&nbsp;&nbsp;<A href="dagbk139.htm#30">30,</A>
&nbsp;&nbsp;<A href="dagbk139.htm#31">31.</A>

<HR>
<a name="1"></a>
<P><B>Sevilla, Hotel B&eacute;cquer, Donderdag, 1 December 2011, reisdag</B>
<BR>Ik schrijf wel in de loop van de dag, onderweg, of vanavond, als ik terug ben op <I>La Gomera</I>. Nu moet ik 'inpakken en wegwezen'. 
<BR><B>Onderweg, boven de Atlantische Oceaan 14:30 MET:</B>
<BR>Ik was vroeg op het vliegveld. Ik had een zee van tijd voor de veelbelovende fruitlunch. Drie peren die op z'n aller-allerbest waren, en twee bananen toe. Ik had de peren thuis gewassen en in papieren zakdoekjes gewikkeld, want het velletje scheurde al, en het sap droop al er uit. Toen ik daar aan een caf&eacute;tafeltje in beet, droop het langs mijn kin en tussen mijn vingers. Lastig maar heerlijk! <I>Juste au point!</I> Met dozijnen totaal doorweekte Spaanse mini-servetjes gooide ik ieder klokkenhuis in de afval. Tenslotte kon ik ook mijn handen en mijn gezicht wassen. Wat een sappige lunch!!  
(100 woorden)
<BR><B>Op het busstation van Santa Cruz 16:15 GMT:</B>
<BR>De reis verliep voorspoedig. Het openbaar vervoer in <I>Sevilla</I> zorgde voor vertraging, maar ik had tijd om dat op de vangen. Het vliegtuig was half vol, vertrok vijf minuten te vroeg, en kwam vijftien minuten te vroeg aan. Ik had een tijdschrift over de <I>Android</I> gekocht om mijn nieuwe 'streelfoontje' wat beter te leren kennen. Als ik niet sliep las ik dat. De bus ging ook snel. Maar nu wacht ik op de bus naar de boot van 19:00 in de haven <I>Los Cristianos</I>. Die vertrekt om 17:30. Nu lees ik van <I>Dimitri Verhulst</I> De Intrede Van Christus In Brussel. (100 woorden)
<BR><a href="dagbk139.htm#subtop">terug eerste dagboekregel</A>

<a name="2"></a>
<P><B>San Sebasti&aacute;n de La Gomera, Vrijdag, 2 December 2011</B>
<BR>Ieder jaar, maar dan wat vroeger in het seizoen --begin oktober meestal-- vertrekken vanaf <I>La Gomera</I> roeiers die de Atlantische Oceaan oversteken. Ik heb daar niet ieder jaar over geschreven, want het wordt 'gewoon' voor mij. Het gaat dan om een groep die met een begeleidingsschip [voor de veiligheid] samen oversteken. Nu moet je niet denken dat zo'n begeleidingsschip [permanent] zichtbaar is. Ook elkaar zien is hoge uitzondering na de eerste uren. De werkelijke routes lopen heel ver uiteen. Steun krijgen van dat schip, of van een andere boot, is een diskwalificatie, want het is een wedstrijd. Een paar jaar geleden viel van een van de boten de ontzoutingsinstallatie uit en werd gered door het begeleidingsschip. Tja, zonder zoet water kom je niet ver met die gevriesdroogde maaltijden die ze bij zich hebben.
<BR>Voor de tocht vanaf <I>La Gomera</I> wordt de route van <I>Columbus</I> gevolgd. Deze keer is de bestemming <I>Barbados</I>. Het persbericht van de organiserende organisatie spreekt van <I>World's Toughest Rowing Race</I>, maar insiders vinden het de gemakkelijkste. De zeestroom en de passaatwind helpen. <I>Columbus</I> vertrok per slot ook van <I>La Gomera</I> op
6 september en deed er vijf weken over. Onder roeiers wordt 'vijftig dagen' als een 'heel mooi' gezien al deden twee Nieuwzeelanders het in 41 dagen, 1 uur en 55 minuten. 
<BR>Veel ruiger zijn de solo roeiers die zonder begeleidingsschip hun tocht maken, zoals de Franse vrouw die solo van Canada naar Spanje roeide in 115 dagen en niet volgens eenduidige zeestromen en passaatwinden. Ik schreef erover 19 Oktober 2003. Er zijn verschillende websites die verslag doen van deze avonturen. Daar staat ook het recente persbericht dat <I>Laura Dekker</I> zojuist in stilte [wegens piratengevaar] de Indische Oceaan is overgestoken, haar derde oceaan op haar solo-zeiltocht rond de wereld.
<BR>De groep die nu druk bezig is met reisvaardig maken vertrekt a.s. Zondag. Ik had voor mijn vertrek naar <I>Delft</I> en <I>Sevilla</I> al een paar roeiboten zien liggen, maar nu was het 'lekker druk'. Er zijn twee zespersoons teams deze keer, maar ik zal morgen eens kijken of het ook zespersoons boten zijn. Een paar jaar geleden zag ik een vierpersoons team op een tweepersoons boot vertrekken. Zij konden elkaar dus aflossen. Het gaat om zeventien boten waaronder twee solisten en twee zespersoons. Bij de tweepersoonsteams is een vader-en-zoon team. De vader is 63 en doet het voor de tweede keer. Ook roeit een echtpaar mee. De boten zijn eigendom van commerci&euml;le organisaties, die ze verhuren en begeleiden. De teams worden gesponsord door diverse charitatieve stichtingen die daarmee publiciteit verwerven. Dat is het financi&euml;le plaatje.
<BR>Om de tocht te volgen kun je het beste beginnen bij de site van de organisatie, in dit geval <I>Talisker Whisky Atlantic Challenge 2011</I>. Die geeft een algemeen verslag met o.a. de posities. [Nu allemaal 28&deg;05'23N 17&deg;06'34W, dat is de haven alhier]. Maar de teams en de sponsors hebben hun eigen sites waar ze verslag doen, meestal veel gedetailleerder en persoonlijker; vaak gebaseerd op telefonisch contact met de fans. Het is niet meer zoals vroeger in de jaren '50 en '60 met de
mensen die vanuit <I>La Gomera</I> met kleine boten illegaal naar <I>Venezuela</I> vluchtten. Van velen werd nooit meer iets vernomen.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>Info over dergelijke oceaanavonturen: http://www.explorersweb.com/oceans/
<BR>Laura Dekker, TeenSailor: Dekker finished her third ocean: http://www.explorersweb.com/oceans/news.php?id=20511
<BR>Alle teams met name: http://www.prnewswire.co.uk/newsindex.shtml?/cgi/news/release?id=341564
<BR>Talisker Whisky Atlantic Challenge 2011: http://taliskerwhiskyatlanticchallenge.com/   </FONT>
<BR><a href="dagbk139.htm#subtop">terug eerste dagboekregel</A>

<a name="3"></a>
<P><B>San Sebasti&aacute;n de La Gomera, Zaterdag, 3 December 2011</B>
<BR>Gisteravond werd het laat. "Spaans laat", want na elven gingen we pas dineren. <I>Cenar</I> heet dat hier. Ik praktiseer dat niet, maar hier is het is gewoon. Zeker zoals gisteren na het optreden van <I>Ballet de Mosc&uacute;</I> met <I>El Cascanueces</I>, De Notenkraker, van <I>Pjotr Tchaikowski. Margarita</I> had een tafel gereserveerd voor ons zevenen, want het uitje was meteen bedoeld om haar verjaardag in kleine kring te vieren. Zodoende lag ik pas om twee uur in bed.
<BR>Dit stukje 'cultuur' was deze keer niet blijven steken bij de grote eilanden, maar ook naar kleintjes gegaan, zoals naar 'ons' <I>La Gomera</I>. (100 woorden)
<BR><a href="dagbk139.htm#subtop">terug eerste dagboekregel</A>

<a name="4"></a>
<P><B>San Sebasti&aacute;n de La Gomera, Zondag, 4 December 2011</B>
<BR>De wandeling van vandaag was 'de kroon op het werk' van de laatste maanden. Vanuit <I>Cessenon</I> meldde ik 11 juni dat ik was begonnen het gewone wandelen weer te leren. Maar ik ging er te hard tegenaan zodat ik in '<I>overtraining</I>' terecht kwam. Dat betekende dat ik mij lange tijd strikt aan een maximum van 1 &agrave; 2 uur moest houden. Ik beschreef dat in een terugblik op 7 oktober als ik voor het eerst weer drie uur loop.
<BR>Die trend kon ik voortzetten toen ik op <I>La Gomera</I> aankwam. Ik had niet helemaal de hand in de geplande afstanden, maar 7 november beschrijf ik een wandeling van drie uur, en 14 november een van vier uur; en tevens een stuk pittiger. Vandaag, na mijn afwezigheid, wandelde ik weer met wandelclubje van <I>Margarita</I>. Het werd een tocht naar <I>Hermigua</I>. Prachtig, want langs die weg zie je de vegetatie van de 'onze' Zuid-West helft van het eiland op een bepaald punt vrij snel veranderen in de veel 'nattere' vegetatie van de Noord-Oost helft. Dat komt overigens van de N.-O. passaat die op de N.-O. helft alle regen verliest en 'onze' helft in de 'regenschaduw' laat. De wandelroute staat haaks op die scheidingslijn. Vandaar die duidelijk zichtbare verandering van de vegetatie.
<BR>Ik had die wandeling al eerder alleen gemaakt, en een keer met <I>Margarita</I> een paar jaar geleden. Toen liepen we helemaal vanaf huis. Dat was ruim zeven uur. Nu kozen we een startpunt waar we met de auto heen moesten, maar die a.h.w de eerste twee uur geleidelijke stijging 'oversloeg', maar daardoor begon met een 'zeer pittig' steil wandelpad van iets minder dan een uur. Daarna was het, zonder al teveel hoogteverschillen, een rustig pad van ruim twintig kilometer. Daar deden we ruim vijf uur over, zodat het totaal uitkwam op zes uur. Na aftrek van de pauzes, was het 5+ uur. Met een lijnbus konden we terug naar onze auto's. Die 'vijf uur' was het ideaal wat ik in <I>Cessenon</I> had willen verwezenlijken, maar niet haalde. 
<BR>Die 'magische' vijf uur kwam niet zomaar uit de lucht vallen. Dat was mijn wandeling in <I>Cessenon</I> als ik mijn broer Jan in <I>Olargues</I> opzocht. Dat gebeurde om de paar weken. Daarna bracht hij mij met zijn auto naar huis, en ik maakte dan een maaltijd voor hem en zijn vrouw Leny. Dat was 'traditie' geworden. Hij woonde aan de andere kant van de berg, en de afstand was dertig kilometer. Dat deed ik in vijf uur 'pittig' doorlopen. Beide wandelingen zijn verder heel vergelijkbaar. Vandaar de magische 'vijf uur'. Vandaar dat ik het in de aanhef 'de kroon op het werk van de laatste maanden' noemde.
<BR><a href="dagbk139.htm#subtop">terug eerste dagboekregel</A>

<a name="5"></a>
<P><B>San Sebasti&aacute;n de La Gomera, Maandag, 5 December 2011, Mineke jarig</B>
<BR>Vandaag heb ik een Belangrijke Mededeling voor regelmatige lezers van Mijn Dagboek. Jullie weten dat ik 'geen dag oversla', want ik geef het de hoogste prioriteit. Ik gebruik er mijn meest creatieve uurtjes voor, namelijk direct na het opstaan [om vijf uur] tot een uur of acht &agrave; negen. Later op de dag kan ik natuurlijk ook schrijven, maar lang niet zo creatief. Dat is mijn dagritme sinds vele jaren.
<BR>Maar nu heb ik het plan opgevat een boek te schrijven, en daar heb ik 'creatieve uurtjes' voor nodig. Natuurlijk werk ik al aan dat boek, noteer idee&euml;n en maak schema's. Ik heb intussen een inleidend hoofdstuk geschreven van drie duizend woorden, maar nu ga ik er '&egrave;chte tijd' voor vrijmaken want het moeten zo'n dertig duizend worden. Daarom zal ik de komende tijd op Dinsdag, Woensdag en Donderdag g&eacute;&eacute;n column schrijven. [Ik ben trouwens benieuwd hoe mij dat z&egrave;lf bevalt: Het is 'deel van mijn leven' geworden.]
<BR>Ruim een jaar geleden werkte ik ook aan een boek, en ik stond op het punt een dergelijke beslissing te nemen toen 'het ongeval' roet in het eten gooide. Ik moest alle zeilen bijzetten om mijn dagelijkse column te realiseren. Dat is nu definitief voorbij zoals ik gisteren schreef. Dat boek zou over Zuid Afrika gaan. Als afscheid, omdat ik er wegens de toenemende onveiligheid niet meer heen kon /wilde. <BR>Dat Afrika-boek komt er nog wel van, maar nu heb ik een ander thema dat mij fascineert sinds ik in 2007 enkele maanden doorbracht in een oude-mensenhuis in <I>Geraldton</I> in West Australi&euml;. Ik hield er 'onvoltooide gevoelens' aan over, schreef ik 5 april van dat jaar: "Ik ben oud, dus hoef ik helem&aacute;&aacute;l niet(s) meer. Behalve enkele rituelen, &oacute;&oacute;k geen zelfverzorging van geest en lijf. <I>Slow motion suicide</I>". 
<BR>Het was te omvangrijk om er columns over te schrijven, en ook enkele essays bleven in de 'poging' steken. Nu wordt het een boek.
<BR>Dat idee werd dit voorjaar nog eens gestimuleerd door een boek over een aanpalend thema waar ik mee in aanraking kwam en dat dezer dagen is verschenen. Het zijn tien 'cases' van mensen die van hun pensioenleeftijd gebruik maken om een 'pittige wending' aan hun leven te geven. Heel boeiend, en het tegendeel van wat die oudjes in <I>Geraldton</I> deden. Het boek heet '<I>Ik Doe Het!</I>' met als ondertitel '<I>Van Dromen Naar Doen Na Je Pensioen</I>'. Je kunt het boek alvast doorbladeren op het internet. Door de mooie uitvoering met foto's is het nogal '<I>coffee table</I>'. Een mooi cadeau dus voor 50-plussers.
<BR>De druppel die wellicht de emmer deed overlopen was een ontmoeting afgelopen zomer met een zeer verstandige en ontwikkelde 77-jarige die mij zei: 
<BR>--"Als ik toch geweten had dat ik op deze leeftijd zo gezond zou zijn, dat had ik het 'toen' anders aangepakt".
<BR>--"Maar dat kan toch nog" zei ik. 
<BR>--"Nee, nu is het te laat", antwoordde hij ontwijkend. Daar zat de kern. 
<BR>Ik ben mij gaan verdiepen in de vooroordelen die zelfs 'verstandige mensen' zoals jij en ik verhinderen adequate beslissingen voor hun oude dag te maken. Die zijn heel verraderlijk en diep geworteld. Daarover heb ik goed nagedacht en rondgekeken: Als 80-plusser. 
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_________________________
<BR>Mireille Goedkoop, IK DOE HET! Van dromen naar doen. November 2011, eigen uitgave, ISBN 9789081713719, &euro;19,95 
<BR>Persreakties: http://www.ik-doehet.nl/pers, Promotiefilm in vijf delen: http://www.youtube.com/watch?v=AmqLZMflqAA
<BR>De inleiding van trendwatcher Adjiedj Bakas is heel informatief; http://www.youtube.com/watch?v=0K-B7i2aDVs
<BR>Bladeren en bestellen: http://www.ik-doehet.nl/blader-door-het-boek  http://www.ik-doehet.nl/bestel-het-boek </FONT>
<BR><a href="dagbk139.htm#subtop">terug eerste dagboekregel</A>

<a name="6"></a><a name="7"></a><a name="8"></a>
<P><B>San Sebasti&aacute;n de La Gomera, Dinsdag, 6 December 2011, Hettie en Margreet jarig</B>
<BR><B>San Sebasti&aacute;n de La Gomera, Woensdag, 7 December 2011</B>
<BR><B>San Sebasti&aacute;n de La Gomera, Donderdag, 8 December 2011</B>
<BR>Voorlopig zal er op Dinsdag, Woensdag en Donderdag geen column zijn. <BR>Zie Mijn Dagboek 5 December.
<BR><a href="dagbk139.htm#subtop">terug eerste dagboekregel</A>

<a name="9"></a>
<P><B>San Sebasti&aacute;n de La Gomera, Vrijdag, 9 December 2011</B>
<BR>Ziezo, terug van weggeweest. Drie ochtenden mijn column overgeslagen om de handen vrij de hebben voor Het Boek. Hoe is dat bevallen? 
<BR>Slecht en goed tegelijk. Slecht omdat ik niet kon doen zoals ik mij dat had gedacht, telkens een aantal paragrafen of een hoofdstuk schrijven. Goed, omdat in nu denk een betere aanpak te hebben. Maar confronterend was het wel.
<BR>Ik heb nog nooit een boek geschreven. De boeken die ik produceerde waren samenvoegingen van eerder geschreven stukjes, zoals Het Kado, dat ik voor mijn 80ste samenstelde uit verhalen en dagboekstukjes die ik de voorafgaande vijftien jaar had geschreven. Nu had ik mij voorbereid door allerlei losse invallen en thema's te ordenen, door bronnen te noteren, en tenslotte door een inspirerend inleidend hoofdstuk van drieduizend woorden te schrijven waarin ik mijn motivering en het thema in klare taal 'vertelde'. Ik vond mezelf startklaar ..... Tot ik Dinsdagochtend aan de startlijn stond.
<BR>Mijn 'plan' motiveerde niet. Het bevatte teveel en te weinig details. Dat moest heel anders begon ik te ontdekken, en op die manier onderging ik een nieuw leerproces. Ik herkende wat een ervaren generaal ooit zei:
<BR>--&quot;Het eerste wat sneuvelt in het eerste contact met de vijand is het oorlogsplan&quot;.
<BR>Ik begon de begrijpen hoe zo'n plan er w&egrave;l uit moet zien. Ik 'begon', want dat proces gaat voorlopig door. Ik 'begon' mijn 'vergissingen' doorzien. 
<BR>Het schrijven van een column, om in militaire termen te blijven, is als een '<I>battle run</I>'. Het begint wat verward, maar snel wordt het doel helder, en dan is het d&oacute;&oacute;rlopen, ge&iuml;nspireerd d&oacute;&oacute;rhollen, tot de zaak rond is. Het is zelfs niet belangrijk of het met de oorspronkelijke idee&euml;n klopt; als het op zichzelf maar 'een inspirerend gaaf geheel' is dat tot tevredenheid stemt.
<BR>Maar zo werkt het niet voor een compleet boek. Om nog even in militaire termen te blijven: Dat lijkt meer op een complete veldslag, waar diverse eenheden zorgvuldig gepland op verschillende manieren bijdragen aan het eindresultaat. Nog erger, het lijkt op een veldtocht, een veroveringstocht met meerdere onvoorziene veldslagen, en, inderdaad, ook hier en daar een fraaie ge&iuml;nspireerde '<I>battle run</I>'.
<BR>Kortom, ik ben terug bij 'af'. Ik heb de bladen met de <I>Post It's</I>, waarmee ik de losse idee&euml;n sorteerde, weer voor de dag gehaald. Op zoek naar een Nieuwe Aanpak. Het overkoepelende thema en inspiratie is niet gewijzigd. Dat koester ik zorgvuldig.
<BR><a href="dagbk139.htm#subtop">terug eerste dagboekregel</A>

<a name="10"></a>
<P><B>San Sebasti&aacute;n de La Gomera, Zaterdag, 10 December 2011</B>
<BR>Het recente rapport van het IPCC [<I>Intergovernmental Panel on Climate Change</I>] vanuit <I>Kampala, Uganda</I>, ter voorbereiding van de <I>The United Nations Climate Change Conference, Durban 2011</I>, heeft de pennen al in beweging gezet. Ik meldde in 2007, bij het vorige rapport, hoezeer die wetenschappelijke discussie was verpolitiekt. Niemand minder dan de Franse tophistoricus <I>Emmanuel Le Roy Ladurie</I> mengt zich in de discussie met een opinieartikel in <I>Le Monde: Vers
un d&eacute;sastre climatique?</I> 
<BR>Hij is bekend om zijn minutieuze analyse van feiten en observaties uit het verleden zoals dat in Frankrijk heeft geleid tot de school van <I>Les Annales</I>. De gevonden feiten worden geanalyseerd met de methodes uit de sociale wetenschappen. Dat leidt tot een inzicht in de mentaliteit van de betrokken historische periode. <I>Ladurie</I> gebruikte indertijd de
protocollen van de verhoren van ketters door de <I>Inquisitie</I> voor een beschrijving van het Occitaanse dorpje <I>Montaillou</I>. Dat boek werd wereldwijd een succes. In Nederland onder de titel <I>Montaillou, een ketters dorp in de Pyrenee&euml;n (1294-1324)</I>. Op dergelijke wijze onderzocht hij ook het sociale verschijnsel 'hekserij' en ontdekte hoezeer het gewone volk aan de ene kant, en de [kerkelijke] rechtbanken aan de andere kant daarover volkomen verschillende belevingen hadden. 
<BR>In zijn inleiding zegt <I>Ladurie</I> dat hij de arena niet betreedt als klimaatdeskundige. Hij is niet meer dan een 'ge&iuml;nformeerde leek' die de belangrijke studies daarover heeft gelezen. Wat hij echter w&egrave;l meebrengt is zijn
levenslange ervaring met de geschiedenis van het klimaat van lang v&oacute;&oacute;r de tijd dat er gerichte meteorologische metingen werden gedaan. Hij heeft daarover een driedelig standaardwerk geschreven onder de titel <I>Histoire humaine et compar&eacute;e du climat.</I> In 2007 verscheen daarvan een korte versie in de vorm van gesprekken met de wetenschapsjournaliste <I>Anouchka Vasak</I>.
<BR>Over de moderne wetenschappelijke waarnemingen van de klimaatverandering, met name de temperatuurstijging, is hij kort: Hij vindt die 'geloofwaardig'. Waar hij echter ook op wijst is de samenhang van klimaatveranderingen met sociale conflicten, oorlog, geweld, revoluties. Hij deelt die opvatting met de Amerikaanse historicus <I>Geoffrey Parker</I> die met name het 'crisisjaar' 1640, waarin Europa, met Nederland [De Republiek] in het centrum, in grote omwenteling verkeerde, heeft geanalyseerd. Burgeroorlogen, godsdienstoorlogen, ideologische conflicten, controverses over Verlichting en Democratie, en wat al niet meer. 
<BR>Dat was echter ook een tijd van klimatologische rampen die in geschiedenisboeken zelden wordt genoemd, en zeker niet in samenhang worden gebracht. <I>Parker</I> heeft dat verband wereldwijd, en over grote historische perioden, onderzocht en
bevestigt. De verpolitiekte discussie over het nieuwe IPCC zal daarvan een begin zijn. De machtsovername van de VS door China en die van het Christendom door de Islam worden wellicht begeleid door klimaatveranderingen. Of veroorzaakt? Wie zal het weten?
<FONT FACE="Trebuchet MS, sans-serif" SIZE=1 STYLE="font-size: 8pt"><BR>____________________________
<BR>Emmanuel Le Roy Ladurie, Vers un d&eacute;sastre climatique ?, LE MONDE 03.12.11 
<BR>http://www.lemonde.fr/idees/article/2011/12/03/vers-un-desastre-climatique_1613079_3232.html
<BR>Emmanuel Le Roy Ladurie, Abr&eacute;g&eacute; d'histoire du climat du Moyen &Acirc;ge &agrave; nos jours, entretiens avec Anouchka Vasak, Fayard, 2007, (ISBN 978-2-21363542-2)
<BR>Parker, Geoffrey. &quot;Climate and Catastrophe: The World Crisis of the 17th Century.&quot; Hoor- en videocollege. 19 april 2007.
<BR>http://arcade.stanford.edu/geoffrey-parker-climate-and-catastrophe-world-crisis-of-17th-century 
<BR>Ook van mijn box.net: http://www.box.com/s/p92bc2l7dohd4gjfo18c </FONT>
<BR><a href="dagbk139.htm#subtop">terug eerste dagboekregel</A>

<a name="11"></a>
<P><B>San Sebasti&aacute;n de La Gomera, Zondag, 11 December 2011</B>
<BR>De column van gisteren liet de samenhang zien van klimaatveranderingen met sociale conflicten, oorlog, geweld, en revoluties. Met onze grote klimaatveranderingen voor de boeg, wees ik op de komende machtsovernames: De VS door China en het Christendom door de Islam. Daar komt bij dat 'iedereen' denkt dat de wereld steeds gewelddadiger wordt. Dat belooft wat, zou je kunnen zeggen. 
<BR>Maar dat laatste 'vooroordeel' wordt met grondig cijfermateriaal onderuit gehaald. In NYT van een paar weken geleden onder de titel '<I>Are we getting nicer?</I>', wijst <I>Nicholas D. Kristof</I> op de studies van <I>Steven Pinker</I> in zijn boek <I>Better Angels of Our Nature, Why Violence Has Declined</I>.
<BR>Deze eeuw, die begonnen is met '11 September' en de genocides van <I>Darfur</I>, en de 20ste eeuw met zijn twee wereldoorlogen, moet je eens vergelijken met de 17de eeuw. De historicus <I>Geoffrey Parker</I> behandelt in het hoorcollege dat ik gisteren aanhaalde, <I>The World Crisis of the 17th Century</I>, nogal wat details van die ellende. <I>Kristof</I>
haalt uit de studie van <I>Pinker</I> cijfers over die periode: De 20ste eeuw, met zijn niet geringe oorlogen en genocides, doodde drie procent van de mensheid. De dertigjarige oorlog [onze 80-jarige oorlog!] doodde een derde van de Duitse bevolking.
<BR>Wij worden 'bedrogen' door het bekende effect dat we de onze eigen tijd door een vergrootglas zien waarvan we ons niet bewust zijn. Het 'nieuws' bombardeert ons met gewelddadigheden. <I>Joshua S. Goldstein</I> met zijn recente boek <I>Winning the War on War: The Decline of Armed Conflict Worldwide</I>, wijst daar ook op. 'Geweld' wordt sterk uitvergroot, en is lang niet altijd het belangrijkste van een conflict. Zo schreef ik eerder hoe <I>Fran&ccedil;ois Furet</I> de Franse Revolutie ontmaskerde wat betreft de rol van geweld. Ook de [overdreven] rol van geweld bij de revoluties van <I>Fidel Castro</I>
kon op die manier worden ontmaskerd. [o.a. Mijn Dagboek 12 December 2007].
<BR>Het onderzoek van de betrokken historici richt zich niet alleen op oorlogsgeweld. Ook gewone moord neemt af. In Engeland zou het sinds de 14e eeuw met 90% zijn afgenomen. Terwijl 'genocide' nog normaal was in de Bijbel ['<I>thou shalt save alive nothing that breatheth', Deuteronomy 20:16</I>.] en bij de verovering van 'onze' koloni&euml;n, wordt de genocide waar huidige
regeringen zich aan vergrijpen, keurig afgedekt met lobbyisten en PR-bedrijven. Dat wijst op mentaliteitsverandering. 
<BR>Inderdaad, we moeten aannemen dat de rol van de Verlichting, en in het kielzog daarvan de recente bevrijdingsbewegingen, mensenrechten enzovoorts begint door te werken. 
<BR>--'De progressieve idee&euml;n van de voorhoede die daar een eeuw geleden over begon, liggen nu achter bij de conservatieve idee&euml;n van vandaag', constateert <I>Kristof</I> laconiek.
<BR>Goed kans dat het geweld bij de komende 'klimaatongeregeldheden' meevallen. We leren 'geweldloos' revolueren.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>NICHOLAS D. KRISTOF, Are We Getting Nicer?, NYT, November 23, 2011, Behind the headlines, war is declining and humanity is
becoming less violent, less racist and less sexist. 
http://www.nytimes.com/2011/11/24/opinion/kristof-are-we-getting-nicer.html
<BR>Carl Zimmer, Profiles in Science: Steven Pinker, Human Nature's Pathologist, NYT, November 28, 2011
<BR>http://www.nytimes.com/2011/11/29/science/human-natures-pathologist.html
<BR>Peter Singer, Is violence History?, NYT Sunday Book Review, October 6, 2011. Bespreking van Steven Pinker's Better Angels of Our Nature, Why Violence Has Declined, Viking
<BR>http://www.nytimes.com/2011/10/09/books/review/the-better-angels-of-our-nature-by-steven-pinker-book-review.html
<BR>Joshua S. Goldstein, Winning the War on War: The Decline of Armed Conflict Worldwide, Sept. 2011) http://joshuagoldstein.com/  </FONT>
<BR><a href="dagbk139.htm#subtop">terug eerste dagboekregel</A>

<a name="12"></a>
<P><B>San Sebasti&aacute;n de La Gomera, Maandag, 12 December 2011</B>
<BR>Voor een deel van de Amerikanen is het naderen van de Kersttijd een reden om de relatie met de religie van hun jeugd op te frissen, vindt <I>Eric Weiner</I>. Niet voor hem, schrijft hij in NYT, <I>Americans: Undecided About God?</I> Amerikanen die toch bekend staan als openhartige praters doen er het zwijgen toe als het over hun relatie met God gaat. Een genuanceerd gesprek daarover is onmogelijk omdat er slechts twee kampen lijken te bestaan. Dat van de <I>True Believers</I> die iedereen naar de verdoemenis wensen die niet 'gelooft', en dat van de <I>Angry Atheists</I>. 
<BR>Demografische analyse verheldert niet veel. Er is een sterk groeiende groep is van 12% zonder religieuze binding. Hij noemt ze <I>Nones</I>. Onder jongeren loopt dat op tot een kwart. Religieuze organisaties lopen weliswaar leeg, maar dat betekent niet dat de mensen weglopen voor 'God': 93% blijkt in God of een Hogere Macht te geloven. Slechts 7% beschrijft
zich als athe&iuml;st. De <I>Nones</I>, voor zover geen athe&iuml;st, zwerven heen-en-weer tussen van alles, Soefisme, Kabbala, Katholicisme, Juda&iuml;sme enz.
<BR>Anderen verklaren de toename van de <I>Nones</I> uit de binding van politiek en religie. De god-discussie is als het ware gepolitiseerd. <I>Weiner</I> zelf, in een boek dat hij kortgeleden heeft geschreven onder de titel <I>Man Seeks God: My Flirtations with the Divine</I>, haalt <I>Jung</I> aan die van mening was dat de moderne mens minder spiritueel was wegens
'<I>overnutrition</I>'. Dat verklaart, volgens <I>Weiner</I>, dat vasten zo'n grote rol speelt in veel religies: <I>It's not easy finding God on a full stomach</I>, badineert hij.
<BR>Het boek beschrijft zijn zoektocht in de religies waar hij is ingedoken om het helemaal mee te maken, en noteert terloops dat er 9900 beschikbaar zijn. Het boek wordt in <I>Washington Post</I> besproken door <I>Brian Frazer</I>, zelf ook zo'n zoeker in het spirituele. Hij vindt zichzelf hypochondrisch en zocht onder andere heil bij <I>Tai Chi</I>, <I>serotonin blockers</I> en <I>Kabbala</I>. Zijn 'reisverslag' daarover heet: <I>Hyper-chondriac: One Man's Quest to Hurry Up and
Calm Down</I>. Het zijn dus allebei moderne ontdekkingsreizigers. 
<BR>De <I>Nones</I>, waartoe <I>Weiner</I> zich rekent, hebben niet zoveel op met Waarheid: <I>truth is what works</I>. Als je van een of andere religieuze praktijk liefdevoller wordt, en minder kwaad, dan is dat OK. Je moet de 'God' ook met enige distantie kunnen bekijken, en hij citeert <I>Chesterton</I>: "<I>It is the test of a good religion whether you can joke about
it</I>". 
<BR>Voor mij zijn deze 'God en Hogere Macht' zoekers mensen die de uitspraak van <I>Nietzsche</I> nog niet ten volle ter harte hebben genomen. Zolang iemand zoekt naar een Hogere Macht om de verantwoording voor zichzelf af te schuiven, blijf ik sceptisch. 
<BR>Wat mij meer vertrouwen geeft, is zijn besluit dat het niet gaat om een nieuwe religie, maar op een andere manier om met religie om te gaan. Zoeken naar een 'religieuze ruimte' waar je mag twijfelen, die experimenteren aanmoedigt en waar je het woord God probleemloos mag uitspreken. <I>We need a Steve Jobs of religion</I>, om dat uit te vinden zegt hij tenslotte. 
<BR>[Dus toch weer op een ander wachten om dat te realiseren. Hummm].
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_______________________________
<BR>ERIC WEINER, Americans: Undecided About God?, NYT, December 10, 2011
<BR>http://www.nytimes.com/2011/12/11/opinion/sunday/americans-and-god.html
<BR>Brian Frazer, &quot;Man Seeks God&quot; by Eric Weiner. Washington Post, December 9, 2011
<BR>http://www.washingtonpost.com/entertainment/books/man-seeks-god-by-eric-weiner/2011/11/21/gIQASRJgiO_story.html
<BR>Het boek van Brian Frazer: http://www.amazon.com/Hyper-chondriac-Mans-Quest-Hurry-Calm/dp/B001PO64Y6/  </FONT>
<BR><a href="dagbk139.htm#subtop">terug eerste dagboekregel</A>

<a name="13"></a><a name="14"></a><a name="15"></a>
<P><B>San Sebasti&aacute;n de La Gomera, Dinsdag, 13 December 2011</B>
<BR><B>San Sebasti&aacute;n de La Gomera, Woensdag, 14 December 2011</B>
<BR><B>San Sebasti&aacute;n de La Gomera, Donderdag, 15 December 2011</B>
<BR>Zie Mijn Dagboek 5 December.
<BR><a href="dagbk139.htm#subtop">terug eerste dagboekregel</A>

<a name="16"></a>
<P><B>San Sebasti&aacute;n de La Gomera, Vrijdag, 16 December 2011</B>
<BR>Verleden weekend verschenen twee artikelen waar ik al zo'n beetje op zat te wachten. Allebei in <I>Le Monde</I>, en wellicht is dat niet toevallig, want in Frankrijk begint men nu de knelling van de financi&euml;le crisis ook 'officieel' te voelen. Het cordon van notabelen geeft kennelijk toe dat er 'in de wereld' iets grondig mis is dat ook Frankrijk zal raken. Het gaat om de ontdekkingen van twee hooggeschoolden in de moderne fysica, een Engelsman en een Fransman, die met hun kennis in de financi&euml;le wereld terecht zijn gekomen en daar ontstellende ontdekkingen deden. Maar 'de tijd was er nog niet rijp voor': Hun ontdekkingen gingen in de doofpot. 
<BR>De Fransman, <I>Rama Cont</I>, die in 2010 de internationale toponderscheiding in de wiskunde kreeg, de <I>Fields Medal</I>, heeft intussen de benen genomen, en werkt nu aan de <I>Columbia University</I> als directeur van het <I>Center For
Financial Engineering</I>. <I>Financial Engineering</I> is volgens hem een van die <I>interdisciplinary fields, [that] often fall through the cracks of traditional disciplines like economics, mathematics and statistics.</I> Het gaat over financi&euml;le epidemie&euml;n, en over discontinu&iuml;teiten. 
<BR>De Engelsman, <I>Nick Dunbar</I>, wordt in <I>Le Monde</I>, in hun <I>Lettre de la City</I> over de Londense financi&euml;le wereld, de <I>Tintin dans la finance</I> genoemd: Kuifje. Geboren en getogen Londenaar schijnt hij ook een
beetje op Kuifje te lijken met zijn mopneus. Deze briljante student van de moderne fysica stortte zich in de journalistiek en redigeerde het blad voor insiders <I>Risk Magazine</I>. Daar analyseerde hij in 2003 de 'oppoetsing' [lees bedrog] van het Griekse staatsbudget met behulp van <I>Goldman Sachs</I> die in 2001 had plaatsgevonden. De Griekse regering en <I>Goldman Sachs</I> wezen die aantijging z&oacute; luidruchtig van de hand dat zelfs <I>Financial Times</I> zich terugtrok.
<BR>Nu is <I>Dunbar</I>, behalve een even hardnekkige onderzoeksjournalist als Kuifje, ook gezegend met didactische gaven die hem in staat stellen uiterst ingewikkelde zaken scherpzinnig uit te leggen. En zo begon hij boeken daarover te schrijven die nu, eindelijk, ook Frankrijk hebben bereikt.
<BR>Hij schreef ook een boek over de debacle van 1998 toen het <I>hedge fund</I> LTCM, <I>Long Term Capital Management</I> instortte en met publieke middelen moest worden gered. Er zaten twee Nobels in het bestuur, <I>Myron Scholes</I> en <I>Robert C. Merton</I>, maar die hadden 'niets gezien'. Die debacle had een waarschuwing kunnen zijn voor wat later in de financi&euml;le wereld uitgebreid werd nageaapt: Banken werden hitsige casino's. 
<BR>Dank zij de didactische kwaliteiten van <I>Dunbar</I> kun je dat nu heel helder en gedetailleerd nalezen in een Wikipedia artikel waarin <I>Dunbar</I> vaak worden aangehaald.
<BR>Op die manier kunnen alsnog verhelderende inzage krijgen in de financi&euml;le manipulaties waarvan we wereldwijd slachtoffer werden, en wellicht nog steeds zijn.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>Marc Roche, Nick Dunbar ou Tintin dans la finance, Lettre de la City, Le Monde, 13.12.11
<BR>http://www.lemonde.fr/economie/article/2011/12/13/nick-dunbar-ou-tintin-dans-la-finance_1617993_3234.html
<BR>C&eacute;dric Villani, Dans les entrailles des cygnes noirs, Le Monde, 10.12.11 [Het verhaal van Rama Cont]
<BR>http://www.lemonde.fr/economie/article/2011/12/10/dans-les-entrailles-des-cygnes-noirs_1615361_3234.html
<BR>Prof. Cont Wins French Research Prize [interview], http://engineering.columbia.edu/prof-cont-wins-french-research-prize 
<BR>Ook over Rama Cont: http://www.ieor.columbia.edu/fac-bios/cont/faculty.html
<BR>Website van Nick Dunbar, met helder commentaar op de nieuwste financi&euml;le trucs: http://www.nickdunbar.net/ 
<BR>Wikipedia over LTCM: http://en.wikipedia.org/wiki/Long-Term_Capital_Management  </FONT>
<BR><a href="dagbk139.htm#subtop">terug eerste dagboekregel</A>

<a name="17"></a>
<P><B>San Sebasti&aacute;n de La Gomera, Zaterdag, 17 December 2011</B>
<BR>--"<I>Le temps des explications en profondeur est venu. Le climat s'est durci</I>".
<BR>--"De tijd voor grondige uitleg is aangebroken, het klimaat is verhard". 
<BR>Dat zei <I>Nick Dunbar</I>, het 'Kuifje van de financi&euml;le wereld', in het interview dat ik gisteren aanhaalde. Dat was ook de reden waarom ik gisteren schreef dat ik al zo'n beetje zat te wachten op dat soort artikelen. Wanneer zou deze verduiveld ingewikkelde materie in de gewone pers komen? Wat bewoog, bijvoorbeeld, <I>Cameron</I> deze week om de voorstellen van <I>Merkel-Sarkozy</I> af te wijzen? Berichten wezen er op dat de <I>The City</I> het niet eens was met die '<I>regulations</I>' van <I>Merkel-Sarkozy</I>. Waarom precies? Moet dit casino-gedoe van de banken dan maar voortduren? Het is tijd voor enige regulering. 
<BR><I>The City</I> heeft politiek de wind in de zeilen, want op het vasteland wordt al geroepen dat de voorstellen van <I>Merkel-Sarkozy</I>, althans de manier waarop ze ons worden 'opgedrongen', ondemocratisch zouden zijn.
<BR><I>Dunbar</I> schreef kortgeleden een boek over die 'duivelse' ingewikkeldheid onder de titel <I>The Devil's Derivatives</I>, over die 'afgeleide producten', abstracties van abstracties, waarin niemand de weg meer weer. Dat was de reden waarom hij in <I>Le Monde</I> werd ge&iuml;nterviewd, hoewel het boek nog niet in het Frans is vertaald. De duivel is trouwens vaker
met de 'abstractie geld' in verband gebracht. <I>Goethe</I> deed het met zijn <I>Faust</I> toen de geldschepping werd 'uitgevonden'. Dat kon alleen een duivels plan zijn. 
<BR>Het eerdere boek van <I>Dunbar,</I> dat ik gisteren aanhaalde over de debacle in 1998 van het <I>hedge fund</I> LTCM, heette trouwens '<I>Inventing Money</I>'. Gebakken lucht. Maar dat casino-gedoe heeft wel re&euml;le gevolgen waarvoor de belastingbetaler moet opdraaien.
<BR>Dat 'gedoe' vraagt dus om regulatie, maar welke? In de VS is de zgn <I>Volcker-rule</I> in de maak, en de Democraten hebben <I>Dunbar</I> uitgenodigd daarover een gesprek te hebben. Op zijn website van Dinsdag jl schrijft hij daarover en legt met&eacute;&eacute;n uit waarom <I>The City</I> tegen het invoeren 'regulatie' is: Het zou de crisis nog m&eacute;&eacute;r verergeren rekenen ze ons voor, en <I>Cameron</I> trapt daar om politieke reden in. Niks grondige analyse.
<BR>Wat die 'derivaten' werkelijk waard zijn blijft een 'duivels' raadsel. De twee Nobels die bij het fiasco van LTCM waren betrokken, hadden in 1997 hun Nobel gekregen voor hun '<I>new method to determine the value of derivatives</I>'. Maar LTCM ging w&egrave;l ten gronde aan die 'nieuwe methode'.
<BR>De studies van <I>Dunbar</I> over Griekenland en <I>Goldman Sachs,</I> die in 2003 in de doofpot verdwenen, zijn kortgeleden door <I>Der Spiegel</I> boven water gehaald. Dat was de start van de fase van 'grondige uitleg' die ik hierboven aanhaalde.
<BR>Aan het eind van het interview vraagt de interviewer of <I>Dunbar</I> verbitterd is over <I>Der Spiegel</I> en over de doofpot van toen. 
<BR>--"Ze hebben mij geen <I>credit</I> gegeven voor mijn ontdekkingen, maar ik voel mij wel gerevancheerd". 
<BR>Vervolgens duikt hij in de algoritmen, want dat is zijn vak. Dat geeft troost. 
<FONT FACE="Trebuchet MS, sans-serif" SIZE=1 STYLE="font-size: 8pt"><BR>__________________________
<BR>Bronvermeldingen: Zie Mijn Dagboek van gisteren. Goethe, Faust en de uitvinden van papiergeld: Zie Mijn Dagboek 19 en 20 November 2009 
<BR>Onthullingen Goldman Sachs SPIEGEL ONLINE, Alle Artikel und Hintergr&uuml;nde, http://www.spiegel.de/thema/goldman_sachs/
 </FONT>
<BR><a href="dagbk139.htm#subtop">terug eerste dagboekregel</A>

<a name="18"></a>
<P><B>San Sebasti&aacute;n de La Gomera, Zondag, 18 December 2011</B>
<BR>Wat zijn die 'algoritmen' van 'Kuifje' <I>Nick Dunbar</I> en <I>Rama Cont</I>, de twee top wiskundigen waar ik gisteren en eergisteren over schreef? Beiden hebben hun wiskunde leren toepassen op de moderne fysica, en nu gebruiken ze dat voor de financi&euml;le wereld. 
<BR>Het gebruik van algoritmen in die wereld is niet nieuw, economen met hun 'mathematische modellen' doen niet anders. Ook om te speculeren worden ze gebruikt. De meest ingewikkelde transacties kunnen in milliseconden worden afgehandeld. Maar die zijn allemaal gericht op winst voor de enkeling, of voor de <I>hedge fund</I>, zo legt <I>Cont</I> uit. Dat is waar <I>Risk Management</I> en <I>Financial Engineering</I> zich mee bezig houden. 
<BR>Als een bank of een enkeling zijn hele vermogen verloor, was dat meestal 'klein' tegenover het geheel. Maar dat is al anders geworden: Banken die '<I>too big to fail</I>' zijn moeten met publieke middelen overeind worden geholpen als het fout gaat. Dat maakt het casino-gedoe nog driester, want het wordt nu 'wedden met een vangnet'.
<BR>Maar het inzicht rijst dat het niet alleen maar gaat over een 'te grote' belegger die in de fout gaat. <I>Cont</I> legt uit dat iedereen zijn beleggingen zeer breed spreidt, en dat is met de computernetwerken tussen de banken zonder meer mogelijk. Het gevolg daarvan is dat er 'systemische' fouten kunnen optreden. Al die 'winstgevende algoritmen' van de individuele speculanten vormen als het ware een 'automatische piloot' voor het hele systeem waarvan we de karakteristieken niet kennen. 
<BR>Hij, <I>Cont</I>, is ge&iuml;nteresseerd in stabiliteit van het hele systeem, het leren kennen van de 'automatische piloot' die we onbewust hebben gecre&euml;erd. Hij bestudeert deze 'complexe netwerken van samenhangende instituten'
waardoor iedereen met iedereen verbonden is. Zodoende kunnen discontinu&iuml;teiten in het geheel ontstaan die hij vergelijkt met de voorplanting van een epidemie in een bevolking. En dat in milliseconden!
<BR>Ik denk dat je het ook kunt vergelijken met de spreeuwenzwermen waar ik laatst over schreef. Het lijkt dat ze een centraal commando hebben, maar het blijken de individuele programma's [algoritmen dus] te zijn die dat effect veroorzaken. Nu heb ik nog nooit gehoord van een zwerm vogels die zich collectief te pletter vliegt tegen een rotswand, maar van lemmings is bekend dat ze zich massaal in het onheil storten op basis van ieders individuele 'algoritme'. Is dat wat de financi&euml;le wereld doet? 'Met onze centen?'
<BR>De klassieke economen hadden de 'uitzonderingen' niet in hun modellen opgenomen. Al in de jaren zestig was het <I>Benoit Mandelbrot</I> die op het belang van die discontinu&iuml;teiten in de financi&euml;le wereld wees. Nu is het bestuderen kennelijk begonnen. Het boek van <I>Nassim Nicholas Taleb, The Black Swan</I>, heeft die studie populair gemaakt, maar de
ontdekkingen zijn niet altijd welkom in de financi&euml;le wereld, zoals 'Kuifje' <I>Dunbar</I> moest ervaren. In de doofpot ermee!! Tot <I>Der Spiegel</I> het eruit haalde dezer dagen.
<BR>Het is namelijk een politiek probleem. En z&eacute;&eacute;r actueel bovendien. Waarom wijst <I>The City</I> [en <I>Cameron</I>] de voorstellen van <I>Merkel Sarkozy</I> af? Is dat omdat ze de 'vrijheid' van het neo-kapitalisme prefereren,
en dus tegen 'alle' beperkingen zijn, of hebben ze gelijk, als ze <I>politically correct </I>zeggen dat het door 'regulatie' alleen maar erger wordt.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>__________________
<BR>Bronvermeldingen: Zie Mijn Dagboek van gisteren en eergisteren. Over lemmings, spreeuwen en Taleb: 13 14 15 sept jl.  </FONT>
<BR><a href="dagbk139.htm#subtop">terug eerste dagboekregel</A>

<a name="19"></a>
<P><B>San Sebasti&aacute;n de La Gomera, Maandag, 19 December 2011</B>
<BR>Hoewel er over de interpretatie van de cijfers over <I>global warming</I> terecht nog wel valt te discussi&euml;ren, is ontkenning van de gemeten verschijnselen van een andere orde. Toch gebeurt het. Nu is er een ander wereldwijd verschijnsel, eveneens gebaseerd op keiharde cijfers, dat publiekelijk ontkend begint te worden. Het gaat over de groeiende inkomensongelijkheid. We staan nog maar aan het begin van dat [ontkennings-] proces, maar <I>Charles Blow</I>, in <I>Inconvenient Income Inequality</I>, vraagt zich al af of we hier met hetzelfde verschijnsel te maken hebben dat we kennen uit de individuele psychologie. Als een gebeurtenis ons niet bevalt, proberen we die te ontkennen.
<BR>Wat is hier het geval? De inkomensongelijkheid stijgt meetbaar in vele landen, en over langere tijd. Overigens niet in alle landen in gelijke mate. <I>Blow</I> verwijst daarvoor naar een recent OECD document met daarin o.a. een heel instructieve <I>YouTube</I> die je ook rechtstreeks kunt bereiken. [Een aanrader! Krap drie minuten slechts.]
<BR>Van de andere kant wijst hij naar <I>Gallup</I> opinieonderzoek. Al twintig jaar blijkt de opinie dat de VS is verdeeld in '<I>haves</I>' en '<I>have-nots</I>' toe te nemen, maar opeens, in recent onderzoek, neemt het aandeel van de mensen met die opinie danig af. Volgens datzelfde onderzoek blijken de inschattingen van hoe de respondenten zichzelf indelen niet veranderen. Ongeveer 6 op de 10 Amerikanen zien zich als '<I>haves</I>', en ongeveer een derde ziet zich als '<I>have-nots</I>'. Die getallen zijn al tien jaar onveranderd.
<BR>Ook hier wijzen de feiten een andere kant uit. <I>Associated Press</I> meldde deze week op basis van belastinggegevens dat een nieuwe top [1 op de 2] is bereikt in Amerikanen die in armoede zijn gevallen. 
<BR>--"De <I>middle class</I> is duidelijk aan het krimpen", constateert het persbericht. 
<BR>Daarbij komt dat de topinkomens, en die van de bovenste 20 procent, sterk stijgen. Het helder-informatieve <I>YouTube</I> filmpje laat bovendien zien dat de inkomensongelijkheid in de VS tot de hoogste van de wereld behoort: De rijkste 10 procent verdienen 14 maal meer dan de armste 10 procent. Het gemiddelde van de OECD is 9.
<BR>Wat zijn de algemeen economische gevolgen van extreme inkomens-ongelijkheid? 
<BR>Daarover haalt <I>Blow</I> een rapport van de IMF aan, en andere studies, die er op wijzen dat periodes van hoge economische groei in landen met hoge inkomens-ongelijkheid eerder tot een einde komen. Met andere woorden, zegt <I>Blow</I> '<I>it could prove economically disastrous ( ...) Our income inequality could jeopardize our recovery</I>'.
<BR>Het <I>Gallup</I> opinieonderzoek dat Vrijdag verscheen, laat echter zien dat daar politiek weinig van zal komen. Een meerderheid is ontstaan die vindt dat het verschil tussen arm en rijk g&eacute;&eacute;n probleem is, maar '<I>an
acceptable part of our economic system</I>' 
<BR>Wat kun je nog doen bij zoveel 'ontkenning'? Je handen in de schoot leggen?
<BR>--"Inkomens-ongelijkheid? Nietwaar!"; "Klimaatverandering? Nietwaar!"
<BR>Pessimistisch besluit <I>Blow</I>: '<I>If denial is a river, it runs through doomed societies</I>'.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_________________________________
<BR>CHARLES M. BLOW, Inconvenient Income Inequality, NYT, December 16, 2011
<BR>http://www.nytimes.com/2011/12/17/opinion/blow-inconvenient-income-inequality.html
<BR>Record inequality between rich and poor: http://www.youtube.com/watch?feature=player_embedded&amp;v=ZaoGscbtPWU
<BR>Frank Newport, Americans Prioritize Economy Over Reducing Wealth Gap, Gallup, December 16, 2011
<BR>http://www.gallup.com/poll/151568/Americans-Prioritize-Growing-Economy-Reducing-Wealth-Gap.aspx  </FONT>
<BR><a href="dagbk139.htm#subtop">terug eerste dagboekregel</A>

<a name="20"></a>
<P><B>San Sebasti&aacute;n de La Gomera, Dinsdag, 20 December 2011</B>
<BR>Het boek waarvoor ik de laatste weken veel creatieve uurtjes reserveerde waardoor ik mijn dagelijkse column heb overgeslagen, is in een nieuwe fase. Ik heb een tamelijk uitgewerkt schema gereed. Dat ga ik eerst een tijdje tegen het licht houden. 
<BR>Kerstlicht in dit geval. Lijkt mij heel inspirerend. 
<BR>En nu heb ik behoefte aan 'naar de dichters' gaan. Dit vond ik van Toon Tellegen:
<blockquote><FONT FACE="Trebuchet MS, sans-serif" SIZE=3><B>
Ik schreef eens een gedicht
<BR>en het gedicht stond op, deed een stap achteruit
<BR>en bekeek mij -
<BR>argwanend en hooghartig 
<BR>zoals alleen een gedicht kan kijken
<BR>bekeek het gedicht zijn dichter.
<BR>Vliegen zoemden, stofjes dansten, 
<BR>precies zoals ik geschreven had,
<BR>en de deur ging open en op de drempel stond -
<BR>maar dat had ik niet geschreven, dat wist ik zeker!
<BR>En het gedicht verscheurde mij, gooide mij haastig weg.</B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">_________________________________
<BR>Toon Tellegen, Uit: Als we vlammen waren, Querido Amsterdam 1996
<BR>Gevonden op Po&euml;zie-Leestafel: http://www.poezie-leestafel.info/dichten
<BR>20 juli 2011 haalde ik ook een gedicht van Toon Tellegen van de Po&euml;zie-Leestafel   </FONT>
<BR><a href="dagbk139.htm#subtop">terug eerste dagboekregel</A>

<a name="21"></a>
<P><B>San Sebasti&aacute;n de La Gomera, Woensdag, 21 December 2011</B>
<BR><I>George Brassens</I> heeft in een van zijn chansons beschreven hoe hij door Magere Hein [<I>La Camarde</I>] z&oacute; wordt achtervolgd dat het tijd wordt zijn testament te maken. Daarin vertelt hij dat hij liefst op het strand van <I>S&egrave;te</I>, zijn geboorteplaats, begraven wil worden. De titel van dat chanson is dan ook: 
<BR><I>--Supplique Pour Etre Enterr&eacute; Sur Une Plage De S&egrave;te.</I>
<BR>De betreffende regel luidt: <I>La Camarde [ ... ] me poursuit d'un z&egrave;le imb&eacute;cile. </I>
<BR>In een artikel in BMJ verscheen een weekje geleden een studie van Australische wetenschappers die daarin een stimulans zagen eens te meten hoe hard Magere Hein precies loopt, en dus hoe hard je moet lopen om hem voor te zijn.
<BR>Daarvoor rekruteerden zij in de omgeving van <I>Sydney</I> 1600 70-plussers als vrijwilliger. Die zetten ze op de loopmachine, en keken hoe snel ze liepen. Daarna wachtten ze vijf jaar en constateerden dat er 266 door Magere Hein waren ingehaald. Uit de snelheid van degenen die waren ingehaald, konden ze toen de snelheid van <I>La Camarde </I>oftewel
de <I>Grim Reaper</I> berekenen. Die bleek 2,95 km/uur te zijn.
<BR>Dus, als je lekker doorstapt als 70-plusser, word je voorlopig niet ingehaald door Pietje de Dood. 
<BR>Ik ga wat kort door de bocht, maar voor de wetenschappelijk verantwoorde werkwijze moet je het BMJ artikel nalezen. De artikelen in <I>Le Monde</I> en <I>Daily Mail</I> zijn tamelijk volledig, en zeker zo leesbaar. 
<BR>Maar misschien is dit '<I>witty science</I>' -artikel aanleiding om dat chanson van <I>Brassens</I> nog eens te beluisteren, of om de tekst nog eens goed na te lezen. 
<BR>Dat heb ik namelijk gedaan. Met veel genoegen. Ik heb daarvoor alle referenties in de voetnoot gezet. Helemaal volgens de
wetenschappelijke traditie. Veel plezier ermee.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Pierre Barth&eacute;l&eacute;my, A quelle vitesse la Mort marche-t-elle?, LE MONDE SCIENCE ET TECHNO 16.12.11
<BR>http://www.lemonde.fr/planete/article/2011/12/16/a-quelle-vitesse-la-mort-marche-t-elle_1619386_3244.html
<BR>Beth Stebner, Walk 3mph ... or DIE! Study shows dawdlers don't outpace the Grim Reaper, MailOnline, 16th December 2011 
<BR>http://www.dailymail.co.uk/news/article-2075322/Walk-mph-DIE-Study-shows-dawdlers-dont-outpace-Grim-Reaper.html
<BR>BMJ: Outwit the Grim Reaper by walking faster [abstract]
<BR>http://group.bmj.com/group/media/latest-news/outwit-the-grim-reaper-by-walking-faster
<BR>BMJ: Christmas: How fast does the Grim Reaper walk? [niet openbaar], http://www.bmj.com/content/343/bmj.d7679
<BR>Tekst: Paroles Georges Brassens Supplique Pour Etre Enterr&eacute; Sur Une Plage De S&egrave;te
<BR>http://www.paroles-musique.com/paroles-Georges_Brassens-Supplique_Pour_Etre_Enterre_Sur_Une_Plage_De_Sete-lyrics,p8247
<BR>Dailymotion [hier komt hij zelf zingend in beeld],
<BR>http://www.dailymotion.com/video/xrgu0_supplique-pour-etre-enterre-a-la-pl_creation
<BR>YouTube [alleen achtergrond foto's]: http://www.youtube.com/watch?v=SmyyHZHa1Cg  </FONT>
<BR><a href="dagbk139.htm#subtop">terug eerste dagboekregel</A>

<a name="22"></A>
<P><B>San Sebasti&aacute;n de La Gomera, Donderdag, 22 December 2011</B>
<BR>In Februari 2008 schreef ik de eerste keer over <I>storytelling</I> omdat <I>Bush</I> junior, met hulp van <I>Karl Rove</I>, daar zo goed in was. <I>Christan Salmon</I> ontmaskerde dat feilloos.
<BR>Maar nu ontdek ik dat <I>Charles De Gaulle</I> misschien wel de meest fantasierijke <I>storyteller</I> was, en met een goede afloop bovendien. Hij vond namelijk de Franse '<I>R&eacute;sistance</I>' uit toen hij daar op z'n eentje in Londen zat. Frankrijk had de oorlog grandioos verloren, en was 'eigenlijk' diep fascistisch. De leidende klasse was tegen '<I>R&eacute;sistance</I>', daarom werden de eenzame dapperen niet gesteund. 
<BR>Maar <I>De Gaulle</I> beriep zich op de '<I>R&eacute;sistance</I>' alsof die bestond.
<BR>Een artikel in <I>Babelia</I> van eerder deze maand haalt dat aan onder de titel '<I>Mito y fantas&iacute;a de la Francia resistente</I>'. Het is naar aanleiding van de Spaanse vertaling van het boek van <I>Alan Riding, And the show went on: cultural life in Nazi-occupied Paris</I> dat ruim een jaar geleden is verschenen. Het artikel haalt niet alleen de feiten uit
dat boek aan, maar ook de verdere 'ontmythologisering' van Frankrijk in WOII, <I>Vichy</I> en het Franse autonome fascisme dat pas boven water kwam toen de deportatie van de Franse Joden kortgeleden op de snijtafel lag. D&aacute;&aacute;rvoor was het werk van een andere niet-Franse historicus nodig, <I>Robert Paxton</I>, die in het artikel ook ruimschoots wordt aangehaald.
<BR>Ik verbaas mij niet zo over die uitgebreide Spaanse belangstelling voor dat onderwerp. Ook  Spanje heeft nogal wat te ontmythologiseren, en ook hier spelen Engels historici een cruciale rol. Pas sinds kort is er een jonge generatie Spaanse historici die het aandurft, met name rondom de systematische babyroof tijdens het Franco regiem.
<BR>Als ik mij baseer op wat ik de laatste jaren in de kranten in beide landen lees, is Frankrijk nog niet zo ver. De '<I>R&eacute;sistance</I>' is nog 'heilig', en van hun eigen fascisme willen ze nog steeds niets weten. Spanje is een
tikkeltje verder. 
<BR>Ik heb de oorspronkelijke versie van het boek van <I>Alan Riding</I> opgezocht, en bij <I>Random House</I> kon ik een excerpt lezen. Dat beschrijft het culturele leven in Parijs v&oacute;&oacute;r de oorlog begon. Prachtig. In twee duizend
woorden wordt Cultureel Parijs beschreven. Vanaf de ontkenningen gedurende WOI, de tussenperiode --waarin de mogelijkheid van een oorlog met Duitsland werd ontkend-- tot en met de ontkenning van de nederlaag. 
<BR>En toen vond <I>De Gaulle</I> de '<I>R&eacute;sistance</I>' uit. Op de grens tussen mythe en fantasie, maar, ook achteraf bekeken, was het de 'redding'. Er ontstond daardoor [even!] een nationaal eenheidsgevoel dat een burgeroorlog of bijltjesdag kon voorkomen. 
<BR>Dat kan '<I>storytelling</I>' ook bewerkstelligen.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>___________________
<BR>BRONNEN EN VERDERE BIJLEESLITERATUUR:
<BR>JOS&eacute; MAR&iacute;A RIDAO, Mito y fantas&iacute;a de la Francia resistente, REPORTAJE: PENSAMIENTO, El Pa&iacute;s, 03/12/2011
<BR>http://www.elpais.com/articulo/portada/Mito/fantasia/Francia/resistente/elpepuculbab/20111203elpbabpor_26/Tes
<BR>Alan Riding, And the show went on: cultural life in Nazi-occupied Paris, http://www.amazon.com/Alan-Riding/e/B001IR3NWQ
<BR>Excerpt Alan Riding, And the show went on:
http://www.randomhouse.com/book/154214/and-the-show-went-on-by-alan-riding#excerpt
<BR>GEOFFREY WHEATCROFT, Path of Least Resistance, NYT, November 26, 2010, Boeksignalering van Alan Riding, And the show went on
<BR>http://www.nytimes.com/2010/11/28/books/review/Wheatcroft-t.html
<BR>Robert Paxton, The Anatomy of Fascism, http://www.amazon.com/Anatomy-Fascism-Robert-Paxton/dp/1400040949
<BR>Robert Paxton, Vichy France: Old Guard and New Order, 1940-1944, 
http://www.amazon.com/Vichy-France-Guard-Order-1940-1944/dp/0231124694
<BR>RICHARD BERNSTEIN, BOOKS OF THE TIMES; How France Recalls the Vichy Years, or Doesn't, August 1, 2001
<BR>Bespreking van ALGERIA HOTEL, France, Memory and the Second World War By Adam Nossiter 
<BR>http://www.nytimes.com/2001/08/01/books/books-of-the-times-how-france-recalls-the-vichy-years-or-doesn-t.html  </FONT>
<BR><a href="dagbk139.htm#subtop">terug eerste dagboekregel</A>

<a name="23"></A>
<P><B>San Sebasti&aacute;n de La Gomera, Vrijdag, 23 December 2011</B>
<BR>Vanmorgen kreeg ik in een mailtje van mijn zoon Peter een <I>YouTube</I> van een toespraak van generaal <I>Peter van Uhm</I>, 'Commandant der Strijdkrachten', op TEDxAmsterdam 2011. TED zet zich wereldwijd in voor <I>Ideas Worth Spreading</I>. Deze toespraak had betrekking op mijn columns van 10 en 11 december jl waarin ik de studies van <I>Steven Pinker</I> en
<I>Geoffrey Parker</I> aanhaalde die vaststelden dat, op lange termijn gezien, het geweld in de wereld afneemt. Dat is 'contra-intuitief ', maar we moeten niet vergeten dat onze 'intu&iuml;tie' mede wordt gevormd door de nieuwsberichten die belang hebben bij het opkloppen van sensatie.
<BR><I>Van Uhm</I> maakte in zijn toespraak &oacute;&oacute;k gebruik van die studies van <I>Pinker</I> en <I>Parker</I> en koppelt daaraan zijn motivering om 'het wapen' te kiezen, om samen met anderen --die 'het penseel' of 'de pen' hebben gekozen-- een betere wereld te maken.  
<BR>Je kunt dat natuurlijk smalend afdoen, en zeggen: 
<BR>--"Ja, ja, die bak kennen we: 'Meer wapens, Meer vrede' en '<I>peace through superior firepower</I>'", maar dan ga je voorbij aan de realiteit dat de agressor wapens gebruikt, en niet altijd kun je daar met geweldloze actie wat aan doen. <I>Van Uhm</I> is overigens heel positief over geweldloze actie, en vergelijkt het met een vliegwiel dat, eenmaal op gang gebracht, het effect van geweldloze actie uitbreidt. Hij betoogt dat 'het wapen' juist kan worden ingezet om 'goede' regeringen te ondersteunen door het opbouwen van een democratisch stelsel en juridische structuren. Want als het eenmaal 'vrede' is, dan kan er weer 'handel' ontstaan, en het laatste waar 'handel' behoefte aan heeft is oorlog. Ik beschreef al eerder dat de veelgeroemde Hollandse tolerantie niet zozeer was gebaseerd op wederzijds respect, dan wel op de noodzaak handel te kunnen drijven. Dat leert ons de studie De Republiek. 
<BR>Maar, helaas, we kennen ook de wapenindustrie die geld verdient aan geweld en conflicten, en die met allerlei middelen promoot. Of <I>William Hearst</I> die met zijn <I>yellow journalism</I> oorlogen provoceerde: "<I>You furnish the
pictures and I'll furnish the war</I>". De winst van zijn krantenimperium steeg aldus. Ook een vorm van 'handel'.
<BR>Ontroerend vond ik <I>Van Uhm</I>'s eigen motivering om 'het wapen' als middel te kiezen. Zijn vader, een goed scherpschutter, zat op 10 Mei 1940 als soldaat aan de Waal bij Nijmegen en zag Duitse soldaten ons land binnendringen. Hij
schiet en schiet, maar zijn kogels haalden de overkant niet eens. Ze hadden hem een oud aftands wapen in handen gegeven. Hij vertelde van deze frustratie tot op hoge ouderdom aan zijn kinderen.
<BR>Natuurlijk herinner ik mij bij zo'n verhaal mijn eigen '10 Mei' als ik als tienjarig jongetje de Duitsers zie binnenmarcheren op straat voor ons huis aan de Straelseweg. Veel vroeger op die ochtend had ik vluchtende Hollandse
soldaten gezien. 
<BR>Ik word woedend, en zou die soldaten te lijf willen, maar mijn moeder hield mij tegen, neemt mij in haar armen en kalmeert mij. Wat kon ze anders doen?
<FONT FACE="Trebuchet MS, sans-serif" SIZE=1 STYLE="font-size: 8pt"><BR>___________________
<BR>TEDxAmsterdam 2011, http://www.tedxamsterdam.com/ - Peter van Uhm : http://youtu.be/gHX5lAslnTc
<BR>Yellow journalism: http://en.wikipedia.org/wiki/William_Randolph_Hearst#Yellow_journalism
<BR>en http://en.wikipedia.org/wiki/Spanish-American_War#Declaring_war
<BR>'peace through superior firepower' komt uit: A Hymn Before Battle by John Ringo, zie: http://www.goodreads.com/quotes/show/63118  </FONT>
<BR><a href="dagbk139.htm#subtop">terug eerste dagboekregel</A>

<a name="24"></A>
<P><B>San Sebasti&aacute;n de La Gomera, Zaterdag, 24 December 2011</B>
<BR>Donderdag schreef ik hoe <I>Charles De Gaulle</I> de Franse '<I>R&eacute;sistance</I>' uitvond op de grens van mythe en fantasie. Ik deed dat naar aanleiding het boek van <I>Alan Riding, And the show went on: cultural life in Nazi-occupied Paris</I>. Om begrijpelijk te maken hoezeer het Franse culturele leven in de ontkenning leefde van de werkelijkheid, begint dat boek met een inleiding over het culturele leven in Parijs gedurende WOI, en zelfs een beetje eerder met <I>Gertrud Stein, and all that</I>. D&aacute;&aacute;r ligt het antwoord, volgens <I>Riding</I>.
<BR>Parijs was in die tijd, en in het <I>Interbellum</I>, een knooppunt van artistieke revoluties, en je ziet in die inleiding 'alle' namen passeren. Het is een brokje cultuurgeschiedenis: '<I>Probably at no time since the Italian Renaissance had one city boasted such a remarkable concentration of artistic brilliance</I>'. Maar Parijs leefde in totale ontkenning van
de werkelijkheid. Lees de Inleiding van <I>Alan Riding</I>'s boek op het Internet.
<BR>Terwijl Duitse kunstenaars de <I>horreur</I> van de loopgravenoorlog --die niet eens in eigen land plaatsvond-- in hun kunst betrokken, werd die door de Franse kunstenaars totaal genegeerd, al woedde die op nog geen tweehonderd kilometer van de stad: '<I>1.4 million Frenchmen died, representing 3.5 percent of the population and almost 10 percent of working-age men</I>', nog afgezien van de '<I>mutil&eacute;s de guerre</I>'. 
<BR>In <I>Cessenon sur Orb</I> bezocht ik eens het kerkhof met een lokaal historicus. Bij het monument voor de gevallenen vertelde hij details van ieder van die namen, en ook dat &eacute;&eacute;n inwoner uit die leeftijdsklasse de oorlog had overleefd, als '<I>mutil&eacute; de guerre</I>'. Door een enkele toevallige bijkomstigheden was <I>Cessenon sur Orb</I> niet 'verlaten' zoals veel andere dorpen in de omgeving. Het platteland liep leeg.
<BR>Frankrijk worstelde al v&oacute;&oacute;r WOI met lage geboortecijfers maar: '<I>not until 1931 [...] the country exceeded its 1911 population of 41.4 million</I>'. Mijn aardrijkskundeleraar op de HBS, Van Meegeren, tevens voorzitter van
de toenmalige Bond van Grote Gezinnen, haalde vaak aan dat zowel Duitsland als Frankrijk in 1918 rond de 40 miljoen inwoners hadden. In 1940 was dat voor Frankrijk nog zo. Duitsland had het dubbele: tachtig!
<BR>In Parijs ging het feest door, maar de arme Parijzenaars ' ... <I>had long since been evicted from the elegant heart of Paris by Baron Haussmann's drastic urban redesign [ ... ] Paris was the favored arena of elitist divertimento, drawing minor royalty, aristocrats and millionaires to buy art ...</I>'
<BR>Dat gaat in het <I>Interbellum</I> zo verder. Politiek was Frankrijk ontredderd wegens de disfunctionele Derde Republiek. WOI hadden ze 'gewonnen', maar: '<I>victorious in name but shattered in spirit</I>', schrijft <I>Riding</I>.
<BR>Immigranten stromen toe, vluchtend voor dictaturen, of seksuele vrijheid zoekend, samen met vervolgde Joden uit Duitsland, en artiesten van heel de wereld die naam wilden maken: <I>The Show Went On</I>. Die totale ontkenning van de werkelijkheid ging door tijdens de bezetting: De uitvinding van de '<I>R&eacute;sistance</I>' op de grens van mythe en fantasie sloot daar helemaal bij aan. 
<BR>Wat mij interesseert is die kloof tussen werkelijkheid en fantasie die samenging met de welvaartskloof. Het klootjesvolk vocht zich dood in de loopgraven en werd uit de stad verbannen, terwijl de rijken, <I>Gertrud Stein, and all that, </I>feest
vierden. 
<BR>--"Is dat de <I>horreur</I> die we van de komende welvaartskloof moeten verwachten?" 
<FONT FACE="Trebuchet MS, sans-serif" SIZE=1 STYLE="font-size: 8pt"><BR>___________________
<BR>Excerpt Alan Riding, And the show went on:
http://www.randomhouse.com/book/154214/and-the-show-went-on-by-alan-riding#excerpt  </FONT>
<BR><a href="dagbk139.htm#subtop">terug eerste dagboekregel</A>

<a name="25"></A>
<P><B>San Sebasti&aacute;n de La Gomera, Zondag, Kerstmis 2011</B>
<BR>&iexcl;&iquest;<I>Cocinar con el lavavajillas</I>?! Koken met de afwasmachine?! Inderdaad!!
<BR>Daarover gaat een artikel in <I>El Pa&iacute;s</I> van gisteren. Het is eigenlijk heel eenvoudig. 
<BR>--"Ik had het zelf kunnen bedenken", zeg je dan spijtig.
<BR>Het klaargemaakte spul doe in een weckglas, en dat gaat in de afwasmachine, samen met de afwas. Het waswater kan je weckglas niet binnendringen. De warmte natuurlijk wel. Het gaat ook met vacu&uuml;m ge<I>seal</I>de plastic zakken. 
<BR>Het video-tje van ruim &eacute;&eacute;n minuut maakt de '<I>pointe</I>' onmiddellijk duidelijk.
<BR>Daarna krijg je nog uitleg voor koeskoes, maar een beetje kok of kokkin weet zelf wel geschikte recepten. (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>___________________
<BR>Het video-tje [Italiaans, maar dat koeskoes recept ken je wel]:
<BR>http://www.elpais.com/videos/cultura/cuscus/cocinado/lavavajillas/elpepitdc/20111223elpepucul_3/Ves/ 
<BR>Het artikel [Spaans, maar het is overbodig voor het begrijpen van de 'pointe']:
<BR>LUCIA MAGI, &iexcl;&iquest;Cocinar con el lavavajillas?!, REPORTAJE: gastronom&iacute;a, El Pa&iacute;s, 24/12/2011. Lisa Casali, bloguera italiana de cocina ecol&oacute;gica, propone en un original y exitoso libro de recetas elaborar platos sanos con el electrodom&eacute;stico
<BR>http://www.elpais.com/articulo/Tendencias/Cocinar/lavavajillas/elpepitdc/20111224elpepitdc_1/Tes
<BR>Foto van uitvindster met gereed product in de handen:
<BR>http://www.elpais.com/recorte/20111224elpepitdc_1/XXLCO/Ies/Lisa_Casali_cocina_casa.jpg</FONT>
<BR><a href="dagbk139.htm#subtop">terug eerste dagboekregel</A>

<a name="26"></A>
<P><B>San Sebasti&aacute;n de La Gomera, Maandag, Tweede Kerstdag 2011</B>
<BR><I>Alan Riding</I>, de schrijver van het boek over de houding van de Franse kunstenaars tijdens de Nazi-bezetting, was eerder correspondent van NYT in Argentini&euml;. Daar begon zijn interesse in de houding van kunstenaars bij dictatoriale overheersing: Aanpassen of 'protest'. Later, als hij correspondent in Parijs is, kwam het Franse oorlogsverleden op de
snijtafel. Tot en met het Gaullisme, wat toen nog een belangrijke politieke stroming was. <I>Chirac</I>, bijvoorbeeld, begon als Gaullist.
<BR>Wat er precies in Europa gebeurde is mij niet duidelijk, maar <I>Roger Cohen</I> schrijft in 1997 als het proces tegen de toen 87-jarige <I>Maurice Papon</I> in volle gang is, dat eerder Zwitserland en Zweden een 'gewetensonderzoek' over hun zogenaamde 'neutraliteit' hadden afgerond. Mogelijk werkte dat aanstekelijk, of waren de mensen, die de Franse mythes over 1939-1945 in stand hadden gehouden, inmiddels gestorven.
<BR>Pas in 1995 erkende <I>Chirac</I> officieel de misdaden van de <I>Vichy</I> regering. <I>Papon</I> was daarbij, had zonder aandrang van de <I>Gestapo</I> de Joden van <I>Bordeaux</I> gedeporteerd, en was na de oorlog nog minister van financi&euml;n geweest. 
<BR>Maar door het <I>Papon</I> proces breekt de beer los. Een Gaullistisch kopstuk, <I>Philippe Seguin</I>, schrijft in <I>Le Figaro</I>: 'Genoeg, genoeg, genoeg! Het wordt een proces tegen <I>De Gaulle</I>, het Gaullisme en heel Frankrijk'.
<BR>Een vroegere Gaullistische minister, <I>Olivier Guichard</I> getuigt in het proces: 'We hebben geleefd onder twee mythes die door <I>De Gaulle</I> waren ge&iuml;nspireerd, dat het <I>Vichy</I> regiem nooit heeft bestaan, en dat Frankrijk de oorlog van 1939-1945 heeft gewonnen.' 
<BR>Bij zoveel 'vuiligheid' die boven water komt, concentreert <I>Riding</I> zich op de 'cultuur' tijdens de oorlog. Daarvoor had hij die lange --prachtige-- inleiding nodig die ik eerder aanhaalde. 
<BR>In een bespreking van <I>Riding</I>'s boek, <I>Path of Least Resistance</I>, van <I>Geoffrey Wheatcroft</I>, komt <I>Jean-Paul Sartre</I> aan het woord. Hij was soldaat in 1940 vertelt dat zij toen vonden dat Frankrijk corrupt was, en bestuurd werd door de rijken. 
<BR>--"Niemand wilde daarvoor sterven, tot wij begrepen dat de Nazi's nog erger waren". 
<BR>Over November 1940, als het <I>Vichy</I> regiem eist dat alle leraren zweren dat ze niet-Jood zijn, en dat het zonder verzet gebeurt, zegt <I>Simone de Beauvoir</I>: '<I>there was no way of doing otherwise</I>'.
<BR>Frankrijk was in wezen fascistisch en anti-Joods. In Parijs worden door 'bekende namen' de Duitse bezetters '<I>entertained</I>', en worden 'gewoon' anti-joodse liedjes daarvoor geschreven.
<BR>Het wordt anders als de Duitsers de oorlog verklaren aan Rusland. De Franse communisten, die zich tot dan stilletjes hebben gehouden, beginnen met de <I>R&eacute;sistance</I> die <I>De Gaulle</I> anderhalf jaar eerder had 'uitgevonden'.
<BR>In de Parijse boekenstalletje worden na de bevrijding, van de ene dag op de andere, de nazistische en anti-joodse literatuur, <I>Je Suis Partout</I> en <I>Au Pilori</I> vervangen door <I>Combat</I> en <I>Lib&eacute;ration</I>. Niks aan de hand. De mythe van <I>De Gaulle</I> deed zijn werk. 
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>ROGER COHEN, The French Memory and the War, NYT, October 23, 1997, De uitspraken van Seguin en Guichard komen uit dit artikel.
<BR>http://www.nytimes.com/1997/10/23/world/the-french-memory-and-the-war.html
<BR>Wikipedia: http://en.wikipedia.org/wiki/Vichy_France  </FONT>
<BR><a href="dagbk139.htm#subtop">terug eerste dagboekregel</A>

<a name="27"></A><a name="28"></A><a name="29"></A>
<P><B>San Sebasti&aacute;n de La Gomera, Dinsdag, 27 December 2011</B>
<BR><B>San Sebasti&aacute;n de La Gomera, Woensdag, 28 December 2011</B>
<BR><B>San Sebasti&aacute;n de La Gomera, Donderdag, 29 December 2011</B>
<BR>Zie Mijn Dagboek 5 December.
<BR><a href="dagbk139.htm#subtop">terug eerste dagboekregel</A>

<a name="30"></A>
<P><B>San Sebasti&aacute;n de La Gomera, Vrijdag, 30 December 2011</B>
<BR>Zondag schreef van een afwasmachine die kan koken. Dezelfde dag repareerde mijn wasmachine mijn elektronisch stappentellertje dat al enige tijd nukken vertoonde. Dat was z&oacute; fantastisch, dat ik het een paar dagen heb aangekeken. 
<BR>Maar het is w&aacute;&aacute;r. Het werkt nog perfect.  
<BR>Een nieuwe batterij had niet geholpen. Ik deed mijn wandelbroek in de wasmachine. Per ongeluk ging het tellertje mee. Pech. 
<BR>Als het uit de was komt, hang ik het te drogen in de zon, en probeer nog eens of het werkt. Het werkte weer!!
<BR>Ongelovig kijk ik het een paar dagen aan. Inderdaad, mijn wasmachine repareert elektronica. Fantastisch! (100 woorden)
<BR><a href="dagbk139.htm#subtop">terug eerste dagboekregel</A>

<a name="31"></A>
<P><B>San Sebasti&aacute;n de La Gomera, Zaterdag, 31 December 2011</B>
<BR><I>John Clare</I> (1793-1864) was een 'boerendichter', die toentertijd bekend was als '<I>the Northamptonshire Peasant Poet</I>'. Op dit moment wordt hij beschouwd als een van de belangrijkste Engelse dichters van de 19e eeuw. Hij had weinig formele scholing, en werkte aanvankelijk als landarbeider. Later was hij dichter-om-den-brode want hij moest er zijn gezin met zes kinderen van onderhouden. Zijn gedichten zijn vaak scherpzinnige observaties van de natuur en van innerlijke roerselen.
<BR>Dit 'afscheidsgedicht' van het oude jaar is daarvan een voorbeeld. 'W&egrave;g Oudjaar, Leve het Nieuwe', zou je in de huidige consumptiemaatschappij zeggen. Vandaag is een uitstekende dag om daarbij stil te staan voor we vanavond d&oacute;&oacute;rhollen naar Het Nieuwe.
<blockquote><FONT FACE="Trebuchet MS, sans-serif" SIZE=4><B>
The Old Year </FONT><FONT FACE="Trebuchet MS, sans-serif" SIZE=3>
<BR><BR>The Old Year's gone away
     <BR>&nbsp;&nbsp;&nbsp;&nbsp;&nbsp;To nothingness and night:
<BR>We cannot find him all the day
     <BR>&nbsp;&nbsp;&nbsp;&nbsp;&nbsp;Nor hear him in the night:
<BR>He left no footstep, mark or place
     <BR>&nbsp;&nbsp;&nbsp;&nbsp;&nbsp;In either shade or sun:
<BR>The last year he'd a neighbour's face,
     <BR>&nbsp;&nbsp;&nbsp;&nbsp;&nbsp;In this he's known by none.
<BR><BR>All nothing everywhere:
     <BR>&nbsp;&nbsp;&nbsp;&nbsp;&nbsp;Mists we on mornings see
<BR>Have more of substance when they're here
     <BR>&nbsp;&nbsp;&nbsp;&nbsp;&nbsp;And more of form than he.
<BR>He was a friend by every fire,
     <BR>&nbsp;&nbsp;&nbsp;&nbsp;&nbsp;In every cot and hall--
<BR>A guest to every heart's desire,
     <BR>&nbsp;&nbsp;&nbsp;&nbsp;&nbsp;And now he's nought at all.
<BR><BR>Old papers thrown away,
     <BR>&nbsp;&nbsp;&nbsp;&nbsp;&nbsp;Old garments cast aside,
<BR>The talk of yesterday,
     <BR>&nbsp;&nbsp;&nbsp;&nbsp;&nbsp;Are things identified;
<BR>But time once torn away
     <BR>&nbsp;&nbsp;&nbsp;&nbsp;&nbsp;No voices can recall:
<BR>The eve of New Year's Day
     <BR>&nbsp;&nbsp;&nbsp;&nbsp;&nbsp;Left the Old Year lost to all.  </B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">___________________
<BR>http://en.wikipedia.org/wiki/John_Clare
<BR>The Old Year: http://www.poemflow.com/1322   </FONT>
<BR><a href="dagbk139.htm#subtop">terug eerste dagboekregel</A>

<P>Einde Mijn Dagboek van December 2011
<HR>
</td>
</tr>
</table></CENTER>
</body>
</html>

