<html>
<a name="subtop"></A>
<title>Mijn Dagboek 93</title>
<body>
<center><table WIDTH="80%">
<tr>
<td>
<HR>
Dit is <a href="dagbk93.htm"><B>Dagboek 93</B></a>. Het loopt van 1 tot 29 februari 2008 en begint met een <I>in memoriam</I> van Johannes Eekels. Negen keer doe ik het in 100 woorden en ��n keer sla ik over. Deze schrikkelmaand komt <I>Sarkozy</I> maar vier keer onder het mes [3 4 11 13], en de nieuwe <I>storytelling</I> wordt ge�ntroduceerd [2 3 9]. Islam-angst, grondslagen van religies en andere filosofie�n vind je op [8 13 14 17 18], en z��r diepe analyses van wereldrecessie op [24 26 27]. 
<BR>Maar gelukkig waren er dichters [15 16 19], en was er de terugkeer van melkchocolade [25], en ��k de z��r lokale gebeurtenissen, zoals de aardbeving, <I>tsunami</I>-gevaar, klimaat, stappen met <I>Gabriela, Jeannette</I> en <I>Lorenzo</I>, maansverduistering en de lokale Onzichtbare Hand  [5 6 9 10 21 22 23 28 29]. 
<BR>Het was me het maandje wel, dit schrikkelmaandje.
<HR>
Index februari 2008<BR>
<A href="dagbk93.htm#1">1,</A>
&nbsp;&nbsp;<A href="dagbk93.htm#2">2,</A>
&nbsp;&nbsp;<A href="dagbk93.htm#3">3,</A>
&nbsp;&nbsp;<A href="dagbk93.htm#4">4,</A>
&nbsp;&nbsp;<A href="dagbk93.htm#5">5,</A>
&nbsp;&nbsp;<A href="dagbk93.htm#6">6,</A>
&nbsp;&nbsp;<A href="dagbk93.htm#7">7,</A>
&nbsp;&nbsp;<A href="dagbk93.htm#8">8,</A>
&nbsp;&nbsp;<A href="dagbk93.htm#9">9,</A>
&nbsp;&nbsp;<A href="dagbk93.htm#10">10,</A>
&nbsp;&nbsp;<A href="dagbk93.htm#11">11,</A>
&nbsp;&nbsp;<A href="dagbk93.htm#12">12,</A>
&nbsp;&nbsp;<A href="dagbk93.htm#13">13,</A>
&nbsp;&nbsp;<A href="dagbk93.htm#14">14,</A>
&nbsp;&nbsp;<A href="dagbk93.htm#15">15,</A>
&nbsp;&nbsp;<A href="dagbk93.htm#16">16,</A><BR>
<A href="dagbk93.htm#17">17,</A>
&nbsp;&nbsp;<A href="dagbk93.htm#18">18,</A>
&nbsp;&nbsp;<A href="dagbk93.htm#19">19,</A>
&nbsp;&nbsp;<A href="dagbk93.htm#20">20,</A>
&nbsp;&nbsp;<A href="dagbk93.htm#21">21,</A>
&nbsp;&nbsp;<A href="dagbk93.htm#22">22,</A>
&nbsp;&nbsp;<A href="dagbk93.htm#23">23,</A>
&nbsp;&nbsp;<A href="dagbk93.htm#24">24,</A>
&nbsp;&nbsp;<A href="dagbk93.htm#25">25,</A>
&nbsp;&nbsp;<A href="dagbk93.htm#26">26,</A>
&nbsp;&nbsp;<A href="dagbk93.htm#27">27,</A>
&nbsp;&nbsp;<A href="dagbk93.htm#28">28,</A>
&nbsp;&nbsp;<A href="dagbk93.htm#29">29.

<HR>
<a name="1"></a>
<P><B>Iquique (Chili), Hostal Obispo Labbe, Vrijdag 1 Februari 2008</B>
<BR>Gisteravond kreeg ik het overlijdensbericht van oud-collega <I>Johannes Eekels</I>. Over een paar weken had hij 91 moeten worden. Drie jaar geleden schreef hij mij dat hij de laatste hand had gelegd aan de vertalingen en heruitgaven van zijn levenswerk, een methodologie van de ingenieurswetenschappen. Hij zette er een punt achter. 
<BR>Als technisch direkteur van een groot chemisch bedrijf, waar hij als laborant was begonnen, had hij vervroegd afscheid genomen om weer te gaan studeren. Hij koos wijsbegeerte en logica, en promoveerde rond zijn 60ste. Het verwarde denken-en-doen over produktinnovaties --een mengsel van wetenschap, ervaring, ratio, inspiratie, macht, en machtsuitspraken-- zat hem niet lekker. Hij koos de weg van de oude Grieken, en vertrouwde op rationele argumentatie. D&agrave;t diepte hij uit.
<BR>De Grieken vonden aldus de democratie uit. Johannes verrijkte de ingenieurswereld met een filosofie --een methodologie-- van het maken, van het handelen, van het doen. Verhelderend vond ik altijd zijn scherpe onderscheid tussen de methoden van het onderzoek [Hoe zit dat precies? Is dat w��r?] en die van de maker [Kan dat? Bereik ik zo wat ik wil?], en dat alles gerelateerd aan strikt rationele argumentatie.
<BR>Toen hij afscheid nam van de faculteit was ik dekaan, en sprak een <I>Laudatio</I> uit onder de titel <I>Een Nieuwe Theseus</I>. Zijn werk was als de draad van <I>Ariadne</I> die een weg aanwees in het labyrint van verwarrende overwegingen en gedragingen die we 'innovatie' noemen. Het was ook het koord dat de verwarrende hoeveelheid ingenieursmethoden samenbond tot een ware methodologie. Dat erven wij.
<BR>We correspondeerden regelmatig over onze wederwaardigheden. Zijn vrouw overleed kort na de afronding van zijn levenswerk. Daarna had hij het moeilijk. In Oktober kreeg ik weer een brief van hem. In zijn puntig-preciese handschrift, zoals altijd.
<BR>--"Dit zou wel mijn laatste brief kunnen zijn", schreef hij, "de artsen hebben <I>Alzheimer</I> vastgesteld, en ik weet niet hoe snel dat zal gaan".
<BR>Het w&agrave;s zijn laatste brief. Zijn zoon schreef mij kort daarna dat Johannes onverwacht was geveld door een TIA. De afspraak om met zijn vader nog een lekkere strandwandeling te maken --v��r hij 'het donker in zou gaan', zoals Johannes het noemde-- was er niet meer van gekomen.
<BR>Gisteren kreeg ik het overlijdensbericht. 'Gelukkig is hem een lange <I>Alzheimer</I> periode bespaard gebleven', schreef zijn zoon erbij.
<BR>Johannes was een godsvruchtig mens. God hebbe zijn ziel.
<BR><a href="dagbk93.htm#subtop">terug eerste dagboekregel</A>

<a name="2"></a>
<P><B>Iquique (Chili), Hostal Obispo Labbe, Zaterdag 2 Februari 2008</B>
<BR>Van <I>Clausewitz</I> stamt de uitspraak: 
<BR>--"Oorlog is de voortzetting van politiek met andere middelen" 
<BR>Er is een pittige discussie aan de gang of '<I>Clausewitz</I>' wel het goede handboek is voor de moderne terroristen-'oorlogen'. 
<BR>Is inmiddels "het verhaal eromheen" niet veel belangrijker, zoals eerder al de 'mythe' van de 'nationale staat', of van 'vaderlandsliefde'?
<BR>Kortom, <I>Clausewitz</I> moet verbannen worden, en '<I>storytellers</I>' moeten president, minister van oorlog, of 5-sterrengeneraal worden, want de 'oorlog' wordt gewonnen door de beste fantast-verteller. 
<BR>Beter dan de <I>Ben Laden</I>'s, of de <I>Arafat</I>'s!!
<BR>--"Dat klopt", mompelen de oude <I>Clausewitz</I>-generaals, "Oorlog is het celebreren van martelaarschap met andere middelen" (100 woorden)
<FONT FACE="Trebuchet MS" SIZE=1><BR>_________________________
<BR>Tony Corn, Clausewitz in Wonderland, is het meest gedetailleerde analyse, maar te negatief over Clausewitz. 
<BR>Corn is lid van de Hoover think tank. http://www.hoover.org/publications/policyreview/4268401.html
<BR>Christian Salmon, Clausewitz au pays des merveilles, LE MONDE 25.01.08, zet Corn's verhaal in een bredere kontekst. 
<BR>Salmon heeft kortgeleden een succes-boek geschreven over deze moderne 'vertelkunst'. Hij is onderzoeker bij CNRS --het 'franse TNO'-- voor taalkunde.
<BR>Chistopher Bassford, CORN, CRACKED, A Response to Tony Corn's "Clausewitz in Wonderland". 
<BR>Bassford erkent de analyse en kritiek van Corn, maar wijst diens onredelijke kritiek op Clausewitz af. 
<BR>The Clausewitz Homepage http://www.clausewitz.com/CWZHOME/CWZBASE.htm</FONT>
<BR><a href="dagbk93.htm#subtop">terug eerste dagboekregel</A>

<a name="3"></a>
<P><B>Iquique (Chili), Hostal Obispo Labbe, Zondag 3 Februari 2008</B>
<BR>De Franse taalgeleerde <I>Christian Salmon</I>, die ik gisteren aanhaalde in verband met zijn commentaar op de <I>Clausewitz</I>-discussie, publiceerde vorig jaar zijn boek '<I>Storytelling</I>'. Hij is een kenner van het taalgebruik om 'virtuele realiteiten' te cre&euml;ren in theater en TV. Hij blijkt ook een kiene waarnemer te zijn van het taal-mis-bruik voor politieke doeleinden.
<BR>De theaterbezoeker geeft zich vrijwillig over aan de verleidingen van de schrijvers, decorbouwers, spelers en theaterdirektie, en laat zich meenemen door hun fantasie&euml;n. Als hij weer buiten stapt, kan hij vanuit zijn 'dagelijkse realiteit' er op terugkijken en er --eventueel-- wat van meenemen. Hij/zij toetst het aan 'andere feiten' die de theaterdirektie hem/haar --met zijn volledige instemming-- heeft onthouden. De zaal is donker, en met muziek en 'andere middelen' wordt zijn aandacht op ��n punt gericht. H��rlijk als ontspanning na een dag werken op kantoor waar 'alles-en-iedereen' je verhindert dat je te concentreren.
<BR>Het succes van TV-<I>soaps</I> berust ook op dat 'zelfgekozen'(?) isolement.
<BR>Anders wordt het als de 'theaterdirektie' zijn invloed kan uitstrekken over alle andere invloeden, zodat er geen sprake meer is van een 'dagelijkse realiteit' waaraan die 'virtuele realiteit' kan worden getoetst. Dat is de droom van 'totaal-theater'. <I>Hollywood</I> heeft het ver geschopt in die richting. <I>Bush</I>, <I>Berlusconi</I> en <I>Sarkozy</I> ook. 
<I><BR>Hannah Arendt</I> noemde dat de ideale situatie voor een totalitair systeem: De toeschouwer kan het verschil tussen feit-en-fictie en tussen waar-en-vals niet meer maken. De 'vertelkunst' wees ons de weg: '<I>Storytelling</I>'<I>.
</I><BR>Daarover schrijft <I>Salmon</I> in <I>Le Monde Diplomatique</I> van deze maand: '<I>Scheherazade in the White House</I>'. Kort voor de Irak-invasie, met die fictie van Wapens Voor Massavernietiging, zei <I>Karl Rove</I> tegen de journalist <I>Ron Suskind</I>: 
<BR>--"Jullie leven in wat wij noemen een '<I>reality based community</I>', jullie denken dat politieke oplossingen voorkomen uit verstandige studie van feiten. Dat is niet meer zoals het werkt tegenwoordig. '<B><I>We're an empire now</B>, and when we act, we create our own reality</I>'. Dat mogen jullie bestuderen, maar '<B><I>we're history's actors</B></I>'.
<BR>Zo beschreef <I>Suskind</I> het in <I>New York Times</I> in 2004.
<I><BR>Salmon</I> geeft vervolgens nog vele voorbeelden van deze '<I>Scheherazade strateg&yacute;</I>' van <I>Karl Rove</I>: Als het moeilijk wordt: Vertel! vertel! vertel!! Fantaseer! fantaseer! fantaseer!!
<I><BR>Karl Rove</I> is met gedwongen ontslag. Hij is vast vervangen door iemand die het n&ograve;g beter kan. En wij weten n&ograve;g niet wat er precies is gebeurd.
<FONT FACE="Trebuchet MS" SIZE=1><BR>___________________________________
<BR>Christian Salmon, Storytelling, La D&eacute;couverte, Paris, 2007
<BR>Ron Suskind, Without a Doubt: Faith, Certainty and the Presidency of George W Bush, The New York Times, 17 October 2004.
<BR>Christian Salmon, Scheherazade in the White House, Le Monde Diplomatique, English edition, Jan 2008.  http://mondediplo.com/2008/01/04scheherazade</FONT>
<BR><a href="dagbk93.htm#subtop">terug eerste dagboekregel</A>

<a name="4"></a>
<P><B>Iquique (Chili), Hostal Obispo Labbe, Maandag 4 Februari 2008</B>
<BR>In een artikel in NYT herinnert <I>Ian Kershaw</I> ons er aan dat <I>Hitler</I> 75 jaar geleden 'perfect democratisch' aan de macht kwam. Dat is een feit dat ik ook al jarenlang benadruk als ik 'kleine baasjes' bezig zie om met 'populisme' de democratische spelregels naar hun hand te zetten. Of ze nou <I>Putin</I>, <I>Ch&aacute;vez</I> of <I>Milosevi&ccedil;</I> heten. Waarom hij <I>Sarkozy</I> niet noemt verbaast mij, omdat het ��k een duidelijk voorbeeld is. Maar misschien is het 'nog' '<I>not done</I>'. [Voor hoe lang 'nog'? Voor 75 jaar?] 
<BR>Ook <I>Berlusconi</I>, <I>Aznar</I> en <I>Bush</I> noemt <I>Kershaw</I> niet, al proberen ze allemaal dezelfde truc. Natuurlijk lijken ze niet in alle opzichten op <I>Hitler</I>, althans niet op de <I>Hitler</I> die zich l&aacute;ter(!) ontpopte. Dat is verradelijk, en een bekende fout bij 'populaire' historische analyses. 'Slechte' mannen beginnen 'goed'. <I>Kershaw</I> wijst daar ook op. 
<BR>V��r de president <I>Hindenburg</I> --op 30 januari 1933-- <I>Hitler</I> aanwees als hoofd van de regering was er [bijna] "niets aan de hand". In 1928 haalden de Nazi's 2,6% van de stemmen.  In 1930 18,3%, maar in Juli 1932 kwamen ze opeens op 37,4%. 
<BR>Het waren de sentimenten van '<I>gesundes Volksempfinden</I>', die <I>Hitler</I> bespeelde, dat waren vormen van 'irrationeel geloof'. 'Geloof' ook in een "eeuwenlange duitse grootheid", onder andere. [Gelul! 'Duitsland' bestond pas vanaf 1870 met <I>Bismarck</I> en zo]. <I>Kershaw</I> noemt dat 'geloofsaspect' niet, maar het is w&egrave;l de manier waarop de erosie van het gezonde verstand door deze 'kleine baasjes' wordt aangepakt.
<BR>Ik noem twee recente voorbeelden. Allereerst het artikel van <I>Suskind</I>, dat ik gisteren noemde, waarin perfect wordt beschreven hoe <I>Bush</I> met zijn '<I>born again</I>'-geloof de rationele denkers om zich heen de mond wist te snoeren zodat ruimte kwam voor de '<I>Scheherazade Strategy</I>' van <I>Karl Rove</I>, die zonder die 'geloofs-opmaat' geen kans zou hebben gekregen.
<BR>Ik zie diezelfde 'opmaat' richting "geloof" bij <I>Sarkozy</I> bij zijn 'promotie' van 'geloof-in-de-politiek', recentelijk in <I>Rome</I> en <I>Riaad</I>. 
<BR>De resultaten zijn er. Na het protest vanuit de '<I>la&iuml;ques</I>', is er al tweedracht in die kringen. Men beschuldigt elkaar van 'fanate' "<I>la&iuml;cit&eacute;</I>" , van onverdraagzaamheid. Je bent dan een '<I>la&iuml;card</I>". Het protest is uitgehold.
<I><BR>Sarkozy</I> had 'alleen maar' gevraagd naar een '<I>la&iuml;cit&eacute; positive</I>', een die 'godsdienst' zou tolereren. Alsof '<I>la&iuml;cit&eacute;</I>', en de wet van 1905, niet altijd al toleranter was dan welke religie dan ook! De tweedracht is gezaaid.
<BR>Kortom, het rationele denken in Frankrijk is aangetast. Het staat op de helling. Komt er nu ruimte voor 'sprookjes', zoals de '<I>Sheherazade Strategy</I>'? Daarvoor is veel 'geloof' nodig, en vooral geen 'ratio'! 
<BR>Goed opletten dus!! Met welk sprookje wil <I>Sarkozy</I> ons in slaap wiegen?
<FONT FACE="Trebuchet MS" SIZE=1><BR>____________________  
<BR> IAN KERSHAW, How Democracy Produced a Monster, NYT, February 3, 2008
<BR>V&eacute;ronique Maurus, La&iuml;ques mais pas "la&iuml;cards", LE MONDE 02.02.08
<BR>St�phanie Le Bars, Inqui�tudes sur le r�le conf�r� aux religions par Nicolas Sarkozy, LE MONDE 17.01.08
<BR>Ron Suskind, Without a Doubt: Faith, Certainty and the Presidency of George W Bush, NYT, 17 October 2004.</FONT>
<BR><a href="dagbk93.htm#subtop">terug eerste dagboekregel</A>

<a name="5"></a>
<P><B>Iquique (Chili), Hostal Obispo Labbe, Dinsdag 5 Februari 2008</B>
<BR>Gisteravond ging ik op bezoek bij <I>Lorenzo</I>. Het gesprek kwam op de '<I>tsunami</I>'-kansen. Er was in meer dan 100 jaar geen <I>tsunami</I> geweest in <I>Iquique</I>, maar hij wachtte er al 57 jaar op, maar het idee zit diep in zijn knoken. W&egrave;l heeft hij verschillende zware aardbevingen meegemaakt. Hij is nooit uit <I>Iquique</I> weggeweest; zelfs niet uit het ouderlijk huis waar hij nog steeds woont. Het was iedereen van jongs af ingeprent w��r je naar toe moest gaan. Enkele straatblokken hogerop is soms voldoende. Vanuit de laagste stadsgedeeltes is het m��r.
<BR>Ik vroeg hem naar die nieuwe bordjes met de vluchtwegen.
<BR>--"Die zijn voor de vreemdelingen en de toeristen. Die kennen de weg niet. We rekenen op twintig minuten".
<BR>Dat was anders dan de twee uur die ik eerder hoorde. Ik zal toch eens naar de <I>Intendencia</I> gaan, het regionale regeringsgebouw, om te horen wat het offici&euml;le rampenplan ervan zegt.
<BR>Zijn vrouw, <I>Mary-Eugenia</I>, had ooit een <I>tsunami</I> meegemaakt; in haar geboortestad, meer naar het zuiden. In tegenstelling tot haar man, was ze altijd heel angstig als er weer een '<I>temblor</I>' was, maar bij de '<I>terramoto</I>' van bijna drie jaar geleden, was ze vrij snel rustig geworden. Die duurde minutenlang met schokken zo groot dat je bijna niet op je benen kon blijven staan. <I>Lorenzo</I> vertelde van een collega --net als hij onderwijzer bij achterstandskinderen-- die panisch verstijfde als het gebeurde. En hoe zijn buren al of niet 'vluchtkoffertjes' hebben klaarstaan.
<BR>Dat gesprek liep zo omdat we 's middags een fikse '<I>temblor</I>' hadden gehad. <I>Francisco</I> stuurde mij onmiddellijk een SMS: 
<BR>--"Alles OK? Het was maar een '<I>temblor</I>'".
<BR>Ik was in mijn hotelkamer, en de zinken golfplaten van het dak vlak boven mijn hoofd hadden nog het meeste lawaai gemaakt.
<BR>Het onderscheid dat tussen een '<I>temblor</I>' en een '<I>terramoto</I>' wordt gemaakt is ook gevoelsmatig belangrijk, want volgens een [omstreden] theorie komt er een &egrave;chte <I>terramoto</I> als de <I>temblors</I> te lang uitblijven. Alsof de twee aardschollen die over elkaar heenschuiven blijven steken, en zich 'later' pas met veel grotere schokken zullen vrijmaken. Zodoende is een '<I>temblor</I>' voor sommigen zelfs geruststellend. Ik vergeleek in 2005 een <I>temblor</I> met een zware denderende truck of een trein. ['De glazen rinkelden in de glazenkast!'] Maar dan zonder die aanloop en dat wegebben. Het is er in��ns, en het duurt meestal nog geen tien seconden. Wel komt er vaak een kleinere 'na-schok' --de zgn <I>r&eacute;plica</I>-- als een soort 'echo' vlak achteraan. Het is geen dagelijks gebeuren, maar op meer dan ��ns per week kun je wel rekenen; de kleintjes meegerekend. 
<BR>Zo zit dat hier.
<FONT FACE="Trebuchet MS" SIZE=1><BR>_________________
<BR>Ik schreef er 1 April 2005 over. De grote terramoto was Juni van dat jaar. Ik schreef er over, en over de ervaringen van mijn Iquique-kennissenkring de 15 en 16 Juni 2005.</FONT>
<BR><a href="dagbk93.htm#subtop">terug eerste dagboekregel</A>

<a name="6"></a>
<P><B>Iquique (Chili), Hostal Obispo Labbe, Woensdag 6 Februari 2008</B>
<BR>Toen ik gisteravond twijfelde tussen een avondwandeling voor het slapengaan, en het lezen van de ge-<I>download</I>-e artikelen, klopten <I>Gabriela</I> en <I>Jeannette</I> aan: "Of ik meeging naar een pianoconcert?"
<BR>Het bleek een onverwacht concert te zijn van een jong talent uit <I>Iquique</I>, <I>Jos&eacute; A. Contreras Tobar</I>. Hij moet dit jaar twintig worden. Hij studeert inmiddels in <I>Santiago</I> bij gerenommeerde docenten, en was met zomervakantie in zijn geboortestad. Zodoende.
<BR>Het concert was in het prachtige zwaar-stenen regeringsgebouw in de haven, <I>Aduanas</I> genaamd, want het is nog uit de tijd dat <I>Peru</I> het hier voor het zeggen had, en douane-rechten had. <I>Chili</I> heeft daar door een veroveringsoorlog eind 19e eeuw een einde aan gemaakt, en kreeg toen met��n de rijke salpetervelden in handen die <I>Iquique</I> in de glorietijd brachten. [Overigens leren de schoolboekjes niets van deze botte economische argumentatie, maar w&egrave;l van de hero&iuml;ek van Het Leger en De Marine gedurende deze <I>Guerra del Pac&iacute;fico</I>, die nog steeds een hoeksteen is in de Chileense nationale identiteit].
<BR>Nu is het zetel van de regionale regering, de <I>Intendencia</I>, en de prachtige patio is uitstekend voor een concert als dit. Er kunnen gemakkelijk 200 of meer stoelen worden gezet.
<BR>Het was een programma met een Sonate van <I>Beethoven</I>, een '<I>tonada</I>' van een zekere <I>Pedro Humberto Allende</I>, twee Preludes van <I>Debussy</I> en een virtuoos gespeeld <I>Rond&oacute; Caprichioso</I> van <I>Mendelssohn</I>.
<BR>Na afloop stelde ik voor nog 'iets' te nemen op een van de terrasjes die momenteel aan de gerestaureerde <I>Baquedano</I> een toeristisch sfeertje geven. Maar nee, zeiden de dames ferm en giechelend, ze moesten onmiddellijk naar huis met een taxi. <I>Gabriela</I> liep 'met volle borsten' en <I>Rodrigo</I> [vijf maanden] moest hoognodig worden gevoed. Voor het eerst sinds haar moederschap was langer dan twee uur van haar baby weggeweest, bekende ze. Het moest er maar eens van komen. <I>Francisco</I> was met de baby thuisgebleven. Ze had ruim voldoende voeding, zei ze zeer voldaan en gelukkig, maar helaas niet zoveel dat ze een voorraadje kon aanleggen voor avondje stappen. <I>Francisco</I> had dat graag verzorgd, want hij is helemaal gek met de baby.
<BR>Dus wandelde ik naar huis, kocht alsnog de lokale krant, en las dat die '<I>tremblor</I>' van de voorafgaande dag toch niet zo 'gering' was geweest: 6,3 graden op de schaal van <I>Richter</I>. G��n vernielingen, maar wel was de enige uitweg van de stad --die naar de hoogvlakte-- urenlang geblokkeerd door rotsblokken. De andere uitweg --die langs de kust, en zeker niet aan te bevelen bij <I>tsunami</I>-gevaar-- is nog steeds geblokkeerd bij <I>Tocapilla</I>, een stadje op 150km naar het zuiden, wegens een <I>terramoto</I> aldaar in November jl. D��rover schreven zij: Er moeten m��tregelen komen!!
<BR><a href="dagbk93.htm#subtop">terug eerste dagboekregel</A>

<a name="7"></a>
<P><B>Iquique (Chili), Hostal Obispo Labbe, Donderdag 7 Februari 2008</B>
<BR>Vandaag geen stukje; w�l heb ik de <a href="dagbk93.htm#links">LINKS</a> naar mijn foto-album bijgewerkt. Voor de foto's van het 'dagje strandleven' bij <I>Las Tres Islas</I> dat ik 28 januari beschreef, moet je bv naar<BR> http://www.fototime.com/inv/A92283EAE1850D6
<BR><a href="dagbk93.htm#subtop">terug eerste dagboekregel</A>

<a name="8"></a>
<P><B>Iquique (Chili), Hostal Obispo Labbe, Vrijdag 8 Februari 2008</B>
<BR>--"Terwijl ze zich ongelovig blijven noemen, presenteren bepaalde intellectuelen zich als verdediger van de religie uit naam van een behoefte aan 'het sacrale' en 'het transcendente', of het feit dat sociale banden in laatste instantie slechts religieus van aard zouden kunnen zijn. Maar wat je hier ziet komt zonder twijfel minder voort uit een 'terugkeer naar het religieuze' dan uit wat <I>Musil</I> noemde de "nostalgie van de overtuiging". Dit, overigens zeer ongelovige, tijdperk verwart dit op een onzalige manier met w&egrave;rkelijke overtuiging".
<BR>Aan het woord is een recensent van "<I>Peut-on ne pas croire?</I>" met als ondertitel "<I>Sur la verit&eacute;, la croyance et la foi</I>" van <I>Jacques Bouveresse</I>. Hij gaat verder met:
<BR>--"Wat wij zien is meer 'nieuw gebruik' van religie --voor macht en voor politiek-- dan een vernieuwing van de religie als zodanig. Door een bres te slaan in onze meest fundamentele zekerheden omtrent kennis en wetenschapsleer, heeft het postmodernisme, al of niet bewust, het risico genomen religies aan te moedigen zich daar in te storten met de hoop hun invloed terug te winnen op de intellectuele wereld, die zij hebben verloren aan de moderne wetenschap".
<BR>Een andere recensent:
<BR>--"<I>Jacques Bouveresse</I>, filosoof, hoogleraar bij <I>Coll&egrave;ge de France</I>, is een van die mensen die niet geloven dat je gecompliceerde zinnen moet schrijven om diepzinnig te zijn. Hij gelooft kennelijk ��k niet dat een rationele gedachte noodzakelijkerwijs ook onpersoonlijk zou moeten zijn" [ . . . ]
<BR>--"De auteur maakt geen geheim van zijn rationele uitgangspositie, en ook niet van zijn intellectuele opechtheid. Banvloeken, provocaties, of nevelige concepten, horen niet bij zijn arsenaal als vragen aanpakt als: 'Hebben alle geloven dezelfde waarde?', 'Is de behoefte aan geloven fundamenteel bij de mens?',  'Wat is het verband tussen wetenschap en religie?' 'En tussen religie en overtuiging?' 'Is wetenschap een religie?'  
<BR>N&ograve;g een andere recensent:
<BR>--"<I>Bouveresse</I> begint met een citaat van <I>Peter Hacker</I> : 'De waarheid heeft aanzien, maar is zelden verleidelijk. Het zijn de illusies van de filosofie, en niet zijn nederige waarheden die ons hypnotiseren'"
<BR>[Daar kunnen de filosofie-illusionisten wel even mee vooruit]
<BR>Maar je begrijpt intussen w&egrave;l dat ik dat boek graag zou willen lezen.
<BR>En de bronnen van al deze citaten? 
<BR>--"Ach, gewoon wat uurtjes nostalgisch goechelen in een afgelegen I-caf&eacute; in een ver land".
<FONT FACE="Trebuchet MS" SIZE=1><BR>__________________________
<BR>Editeur AGONE, jan 2007, ISBN 978-2-7489-0068-2 / Ean 13 : 9782748900682 </FONT>
<BR><a href="dagbk93.htm#subtop">terug eerste dagboekregel</A>

<a name="9"></a>
<P><B>Iquique (Chili), Hostal Obispo Labbe, Zaterdag 9 Februari 2008</B>
<BR>Toen ik eerder deze week bij <I>Gabriela</I> en <I>Francisco</I> was genodigd voor 'een glaasje wijn' keek ik schielijk op fles voor de wijnstok. Het was een heel geurige wijn. De naam '<I>Carm&eacute;n&egrave;re</I>' zei mij niets, maar <I>Francisco</I> legde uit dat het een oude 'her-ontdekte' <I>cepa</I> was die in Frankrijk niet meer bestond: Uitgeroeid door de <I>Philoxera</I> die vanaf ongeveer 1860 de Franse wijncultuur teisterde. Verschillende druivensoorten, die inmiddels in Chili in produktie waren, ontsnapten aan die totale uitroeiing omdat ze hier 'droge voeten' hadden. Hier in Chili regent het namelijk niet, en worden de wijngaarden ge&iuml;rrigeerd door watergeulen tussen de rijen die inplanting van de wijnstok droog laten. Daar was het niet om begonnen, maar precies die conditie was fataal voor de <I>Philoxera</I>. Die heeft een 'vochtige inplanting' nodig zodat de schimmels daar lekker de boom kunnen aantasten. Zo'n conditie is onmogelijk in een regio met regen.
<BR>Die 'herontdekking' is inmiddels opgefokt tot een prachtige 'legende'. Je (ver)koopt tegenwoordig al l&aacute;ng niet meer een 'produkt'. Z&eacute;lfs niet meer een 'merk'. Nee, het moet een 'verhaal' zijn waarbij <I>Dichtung und Wahrheit</I> vervagen. Met Romantiek en Hero&iuml;ek. Met Het Goede en Het Kwade. [Op de achtergronden van deze moderne <I>storytelling</I> kom ik terug].
<BR>Feit is dat het een bijzonder geurige wijn is, die heel goed jong kan worden gedronken. Dat past de huidige consument &egrave;n producent. Feit is ��k het bezoek in 1994 van twee Franse oenologen van de Universiteit van <I>Montpellier</I>, op verzoek van een Chileense wijnboer die had gezien dat een aantal van zijn wijnstokken tussen zijn <I>Medoc</I> 'raar deden', en o.a. veel later rijpten. Het was niet de <I>Cabernet Franc</I>, maar de aloude <I>Carm�n�re</I>, wisten die te melden. In g��n geval de <I>Merlot</I> waarvoor die werd verkocht. Schande!
<BR>Hier komt de 'romantiek': Deze wijnstok zou zijn meegenomen door 'arme', 'ongeletterde', 'landverhuizers' die het onderscheid tussen <I>Merlot</I> en <I>Carm&eacute;n&egrave;re</I> niet kenden. Allereerst wilde men deze 'Chileense Schande' in de doofpot stoppen, maar dan komen er enkele "hero&iuml;sche ondernemers" die van de nood een deugd maken, die het Kwade in het Goede omtoveren. Prachtig verhaal dus.
<BR>Nu heeft Chili zijn 'eigen' <I>cepa</I> dat het boegbeeld moet worden van de Chileense wijnproduktie, zoals Zuid-Afrika zijn <I>Pinotage</I> heeft, die 'argeloze kruising' tussen <I>Pinot Noir</I> en <I>Hermitage</I>. Nu wereldsucces.
<BR>Dus, als je weer eens bij <I>Albert Heijn</I> loopt, bij de Chileense wijnen, kijk eens uit naar <I>Carm&eacute;n&egrave;re</I>. Inderdaad h��l smakelijk, en bovendien met een mooi verhaal. 
<BR>[<I>Sorry</I>, een prachtig verhaal, en een niet-gekke wijn]
<FONT FACE="Trebuchet MS" SIZE=1><BR>_______________________
<BR>De Legende: http://www.carmenerealmundo.cl/ De Geschiedenis: http://www.montgras.cl/vinos3.htm</FONT>
<BR><a href="dagbk93.htm#subtop">terug eerste dagboekregel</A>

<a name="10"></a>
<P><B>Iquique (Chili), Hostal Obispo Labbe, Zondag 10 Februari 2008</B>
<BR>Vandaag is de afsluitingsceremonie van de Chileense [nationale] "<I>Jamboree del Desierto</I>", Jamboree van de Woestijn. Achttienhonderd jongelui uit heel Chili kampeerden veertien dagen op de hoogvlakte ten Oosten van <I>Iquique</I>. In de verlaten gebieden van de oude salpetermijnen, met hun spookachtige gebouwen in een eindeloze vlakte, en oude oases.
<BR>Ze maakten kennis met de woestijn, en dat was de bedoeling, want in de groenere streken van Chili, meer dan tweeduizend kilometer naar het Zuiden, is het onvoorstelbaar dat je er kunt leven.
<BR>Hoogtepunt was een tocht van 16 kilometer dwars door de woestijn. En natuurlijk de kampvuren. Voor nieuwe vriendschappen. (100 woorden)
<BR><a href="dagbk93.htm#subtop">terug eerste dagboekregel</A>

<a name="11"></a>
<P><B>Iquique (Chili), Hostal Obispo Labbe, Maandag 11 Februari 2008</B>
<BR>Laten we de puntjes eens op de i's zetten: 
<BR>--"Wat zei <I>Sarkozy</I> precies ['verkeerd'] en Rome en in Riaad?"
<BR>In Rome was de kernzin: <I>"dans la transmission des valeurs et dans l'apprentissage de la diff&eacute;rence entre le bien et le mal, l'instituteur ne pourra jamais remplacer le pasteur ou le cur&eacute;" </I>[wat betreft Goed en Kwaad, kan de onderwijzer n��it de dominee of pastoor vervangen]
<BR>In Riaad was het: <I>"Dieu transcendant qui est dans la pens&eacute;e et dans le coeur de chaque homme"</I>.  [De transcendente God is de gedachten en het hart van ieder mens]
<BR>Het 'verwijtbare', vindt <I>Patrick Jarreau</I>, is dat <I>Sarkozy</I> dat als president van een 'geloofsneutrale' staat n��it had mogen zeggen. Hij verbreekt daarmee de 'republikeinse overeenkomst', de grondslag van de Franse Staat, die een absolute filosofische neutraliteit eist over de grondslagen van de moraal.
<BR>Het zij zo. Het is een goede manier om die discussie helder te houden.
<BR>--"Want, wat kan anders gebeuren?" 
<BR>Wij kunnen dat precies volgen in het artikel van <I>Ron Suskind</I> waarvan ik 4 Februari schreef: 
<BR>--" . . . waarin perfect wordt beschreven hoe <I>Bush</I> met zijn '<I>born again</I>'-geloof de rationele denkers om zich heen de mond wist te snoeren zodat ruimte kwam voor de '<I>Scheherazade Strategy</I>' van <I>Karl Rove</I> . . . " 
<BR>Ik zie het al voor me: <I>Sarkozy</I> --wiens kracht binnen de partij, al v��r hij president was, schuilde in het elimineren van degenen die *niet* in zijn *vertelling* geloofden-- zal iedereen die deze "Rome-Riaad Zinnetjes" niet volmondig beaamt, elimineren uit 'regeringskringen'. Of of z'n minst bagetelliseren of belachelijk maken. Precies zoals <I>Suskind</I> dat sociaal-psychologische machts-proces rondom <I>Bush</I> beschreef.
<BR>Het is ook zoals ik dezelfde dag schreef naar aanleiding van de analyse van <I>Ian Kershaw</I> van <I>Hitler</I>'s benoeming, 75 jaar geleden: Het is de manier waarop de 'erosie van het gezond verstand' begint.
<I><BR>Jarreau</I> heeft gelijk. D&agrave;t zijn de verwijtbare kernzinnetjes, maar de 'republikeinse overeenkomst' is niet zomaar een principe waarvoor we morgen een ander kunnen kiezen. 
<BR>Dit republikeinse principe --dat in andere Europese landen onder andere namen wordt gehanteerd-- is de samengebalde ervaring van enkele eeuwen Europese Geloofsoorlogen. 
<BR>Dat is vuur waarmee je niet mag spelen. Het is te hopen dat de VS z&eacute;lf deze ervaring niet opnieuw hoeven op te doen, en dat 'dit Europees principe' sterker tevoorschijn komt uit de uitdagingen van dit moment.
<FONT FACE="Trebuchet MS" SIZE=1><BR>_________________
<BR>Patrick Jarreau, La la&iuml;cit&eacute;, une querelle qui ne dort que d'un oeil, LE MONDE 08.02.08</FONT>
<BR><a href="dagbk93.htm#subtop">terug eerste dagboekregel</A>

<a name="12"></a>
<P><B>Iquique (Chili), Hostal Obispo Labbe, Dinsdag 12 Februari 2008</B>
<DIR><FONT FACE="Trebuchet MS" SIZE=2>
Gisteravond had ik een goed gesprek met mijn moeder over Het Leven. We hadden het ...onder andere...  over leven en sterven. 
<BR>Ik zei: 
<BR>--"Je moet mij n��it laten voortleven in een vegetatieve staat, afhankelijk van machines en flessen. Als je mij in die staat aantreft, schakel die apparaten uit, en haalt alles weg. Ik ga liever dood".
<BR>Mijn moeder stond op, en keek mij bewonderend aan.
<BR>Ze trok met��n de stekkers uit mijn televisie, mijn kabelnet, skynet, mijn DVD, mijn computer, mijn iPod, mijn stereo, mijn PlayStation, mijn Xbox, en haalde al mijn biertjes weg!!
<BR>--"Mama!!!!" 
<BR>Bijna was ik dood. (100 woorden)</FONT>
</DIR>
Sinds mijn e-mail bekend is bij mijn Zuidamerikaanse vrienden, is er geen houden meer aan. Dit soort moraliserende spam is hoge mode alhier. Bij deze ontbrak 'de opdracht' --heel bezwerend-- om het met��n aan X personen binnen Y minuten te versturen want anders zal Z gebeuren.
<BR>Ik vond dit wel een leuke 'sociale observatie met een portie zelfkennis'. Daarom vertaalde ik die in een 100-woorder.
<BR>Het toeval wilde dat ik met het onderwerp bezig was, want de vorige week zag ik een half-dronken, verlopen sujet, met op zijn m��r dan smoezelige T-shirt de volgende tekst:
<BR>--"<I>He Who Dies With The Most Toys Wins</I>".
<BR>Dat was ��k zo'n 'sociale observatie met een portie zelfkennis', maar ik vond combinatie nog het allermooist. Ik wilde hem/dat fotograferen, en probeerde daarvoor een praatje met hem aan te knopen. Hij weigerde, en hautain wees hij ook betaling af. 
<BR>Maar intussen merkte ik wel dat hij verduveld goed wist welke boodschap hij uitstraalde. Hij verstond Engels. Mogelijk een ex-zeeman, maar daarvoor was hij iets te gemanierd, en zijn Engels te goed, al probeerde hij dat niet te laten blijken. Godw��t welke 'levenservaringen' waren verborgen in deze hooguit veertiger. Per slot werd hij agressief, en begon mij uit te schelden voor '<I>gringo</I>'.
<BR>G��n foto dus.
<BR>Intussen twijfel ik of ik deze 'boodschap' een tijdlang als '<I>signature</I>' bij mijn mail zal zetten. Deze, of de variant waarin <I>Toys</I> is vervangen door <I>Gadgets</I>.  Die trof ik op het internet toen ik de herkomst zocht. Daar is die welbekend. Vaak in meer dan acht woorden, en voorzien van moraliserende en uitleggerige teksten. 
<BR>Dat hoeft voor mij nou ��k weer niet. Als je 'sociale zelfkennis' moet uitleggen is de tijd daarvoor nog niet rijp. We moeten dus even d��rploeteren met onze wedstrijd over wie 'het meeste' heeft.
<BR><a href="dagbk93.htm#subtop">terug eerste dagboekregel</A>

<a name="13"></a>
<P><B>Iquique (Chili), Hostal Obispo Labbe, Woensdag 13 Februari 2008</B>
<BR><I>Sarkozy</I> zei op de avond van zijn verkiezing: 
<BR>--"<I>A chaque femme martyris&eacute;e dans le monde, je veux dire que la France offre sa protection en lui donnant la possibilit&eacute; de devenir fran&ccedil;aise</I>".
<BR>Nu staat <I>Ayaan Hirsi Ali</I> daar voor de deur. Afgelopen Zondag kreeg ze in Parijs de '<I>Prix Simone de Beavoir</I>'. <I>Bernard-Henri L&eacute;vy</I> opende de ceremonie met een beroep op bovengenoemde uitspraak van <I>Sarkozy</I> om haar de Franse nationaliteit en Franse bescherming te verlenen. Hij deed dat in een pittig-en-prachtig betoog van vijf punten dat <I>Lib&eacute;ration</I> in extenso publiceerde. 
<BR>De '<I>l&acirc;chet&eacute;</I>' van de Nederlands regering werd gehekeld, evenals de '<I>veulerie</I>' van de NLse publieke opinie, maar ��k werd '<I>la Hollande</I>' als trots voorbeeld gesteld omdat zij drie eeuwen geleden de fransman <I>Ren&eacute; Descartes</I> in bescherming nam, en zodoende de opkomende Verlichting [waarvan Frankrijk nog steeds trots het auteurschap claimt] een kans gaf. 
<BR>De Islam staat voor haar 'Verlichting', en <I>Ayaan Hirsi Ali</I> speelt [hopelijk, wellicht] een grote rol daarin. Met haar positie in de sjieke, belangrijke, en eervolle <I>Think Tank</I> in <I>Washington</I> is ze weliswaar 'veilig', maar ze vindt zich te ver verwijderd van de plaats waar 'het' w&egrave;rkelijk gebeurt. De VS hebben een Christen-probleem [met een onvoltooide Verlichting], vooralsnog g��n Islam-probleem. 
<BR>De vergelijking met <I>Voltaire</I> gaat --terecht-- over de tafel, en uit de vergelijking met <I>Salman Rushdie</I> komt de observatie dat die n��it door <I>Scotland Yard</I> in de steek is gelaten. 
<BR>[Dat kan NL zich ��k in de zak steken. Zoals die Europese landen onder-elkaar hun liefde en hun kritiek uiten, is hier in Chili niet uit te leggen. Netzomin als Chilenen mij hun haat-liefde verhouding met de buurlanden Peru, Bolivia en Argentini&euml; kunnen uitleggen.] 
<BR>En nu maar afwachten wat <I>Sarkozy</I> doet.
<FONT FACE="Trebuchet MS" SIZE=1><BR>______________________
<BR>Vertalingen: Aan iedere vrouw die ergens in de wereld wordt gemarteld, wil ik zeggen dat Frankrijk haar bescherming aanbiedt door haar de mogelijkheid te geven fran&ccedil;aise te worden. 
<BR>L&acirc;chet&eacute;=Lafheid. Veulerie=Wilszwakte.
<BR>Bernard-Henri L&eacute;vy, philosophe, Adresse &agrave; Nicolas Sarkozy &agrave; propos d�Ayaan Hirsi Ali, Lib&eacute;ration, 11feb2008. http://www.liberation.fr/rebonds/309240.FR.php
<BR>Ayaan Hirsi Ali en qu&ecirc;te d'une protection et d'une nationalit&eacute;, LE MONDE, 11.02.08.
<BR>http://abonnes.lemonde.fr/web/imprimer_element/0,40-0@2-3214,50-1009884,0.html</FONT>
<BR><a href="dagbk93.htm#subtop">terug eerste dagboekregel</A>

<a name="14"></a>
<P><B>Iquique (Chili), Donderdag 14 Februari, 2008, Valentijn, Leny wordt 80!</B>
<BR>De Franse schrijver <I>Luis de Miranda</I> is 32 als hij een paar jaar geleden <I>Auschwitz</I> bezoekt, met 'de gemiddelde motivatie van de gemiddelde Europeaan', zoals hij het beschrijft: Een stukje nieuwsgierigheid, een stukje plichtsgevoel, en een vaag gevoel om er te mediteren over wat de ene mens de andere kan aandoen. Hij maakt wat video-opnamen, o.a. van het bekende bord "<I>Arbeit macht Frei</I>". Maar wat daar gebeurd is blijft behoren tot een andere wereld, tot een andere mensheid. De wreedheden blijven hem vreemd.
<BR>Terug in Parijs bezoekt hij een top-disco: <I>La Suite</I>, h&eacute;lemaal <I>&agrave; la mode</I> op dat moment. Hij ziet de meiden die --onnozel en slim-- staan te pronken of dansen, en de knullen die --onnozel en slim-- drankjes aanbieden. Hij maakt een paar video-tjes, en blijft niet lang want hij voelt er zich niet thuis. Toen hij jonger was, had het hem pijn gedaan dat hij er niet in slaagde deel te nemen aan die platte, nietszeggende conversaties van die feestende groepjes. Nu brengt het hem alleen op overpeinzingen <I>&agrave; la Philippe Muray</I> die het begrip <I>homo festivus</I> voortbracht, een karakterisering van onze tijdgenoten voor wie 'feesten' --en 'positief huichelen' daarover-- tot de '<I>musts</I>' behoren. 
<BR>Nu wilde het geval dat door een technische fout de beelden van <I>Auschwitz</I> en de <I>La Suite</I> half over elkaar zijn opgenomen. Het bord "<I>Arbeit macht Frei</I>" en andere beelden verschijnen onverwacht tussen de feestende lol-gezichten. Het ergert hem, maar laat het jaren liggen tot hij er kortgeleden, als hij het aantreft bij een opruiming, betekenis aan kan geven. 
<BR>Beide werelden zijn hem vreemd, stelt hij vast, zowel die van '<I>Auschwitz</I>', als die van de 'gestandaardiseerde lol'. Hij vindt bovendien dat beide werelden op elkaar lijken. Allebei willen ze niet nadenken, en '<I>tayloriseren</I>' zowel hun misdaden als hun genot. Tot zover <I>De Miranda</I>. 
<BR>Voor de toepassing van het begrip '<I>tayloriseren</I>' ben ik hem dankbaar, dat uit��nnemen van handelingen tot op de meest eenvoudige elementen --zinloze elementen zo op het oog-- maar waardoor de moderne massaproduktie, de lopende band, de automatisering, de 'welvaart', en al die andere 'geneugten' van de moderne produktie-economie konden ontstaan. Een generatie ingenieurs verheerlijkte het <I>Taylorisme</I>, maar al snel merkten ze ��k:
<BR>--"<I>Though cycling is a healthy occupation, the production of cycles is not</I>".
<BR>Of de ervaring van <I>Ootje Oxenaar</I>, die tamelijk jong de ontwerpprijs voor het toentertijd nieuwe NLse vijf-guldenbiljet kreeg, en vervolgens de rest van zijn leven betrokken bleef bij het ontwerpen en produceren van bankbiljetten:
<BR>--"Het is een eigenaardig gevoel, ze vragen je iets unieks te maken, iets wat niet kan worden ge&iuml;miteerd. Je legt er je ziel in. En als het klaar is zeggen ze: Nu moet je er een miljard van maken, precies hetzelfde".
<BR>Hoe raken we af van dat '<I>tayloriseren</I>'? Met "<I>Arbeit macht Frei</I>"?
<FONT FACE="Trebuchet MS" SIZE=1><BR>__________________________
<BR>Luis de Miranda, Une civilisation de la f&ecirc;te et de l'oubli, LE MONDE 09.02.08 http://www.lemonde.fr/opinions/article/2008/02/09/une-civilisation-de-la-fete-et-de-l-oubli-par-luis-de-miranda_1009444_3232.html
<BR>Over 'cycling': Marktkunde? Hoezo?, [mijn] Inaugurele Rede TU Delft, 1980, www.van-eijk.net/gerard/biblio/inaugura.htm
<BR>Oxenaar: persoonlijke mededeling rond 1976.</FONT>
<BR><a href="dagbk93.htm#subtop">terug eerste dagboekregel</A>

<a name="15"></a>
<P><B>Iquique (Chili), Hostal Obispo Labbe, Vrijdag 15 Februari, 2008</B>
<BR>Ik ben begonnen aan de dichtbundel van <I>Pablo Neruda, Los Versos del Capit&aacute;n</I>. Ik kreeg die te leen, met��n nadat de spaanse uitdrukking '<I>el capit&aacute;n es el capit&aacute;n</I>' ter sprake was gekomen bij een tafelgesprek.
<BR>Aanvankelijk was het van een anonieme dichter die --aldus de fictie gedurende twaalf jaar-- de minnaar was geweest van een zekere <I>Rosario de la Cerda</I>. Deze <I>Rosario</I> stuurde in 1951 alle liefdesgedichten van deze minnaar naar een uitgever in <I>Havana</I>, maar wenste de auteur geheim te houden. Het was iemand die ze in het Frans-Spaanse grensgebied had ontmoet, tegen het einde de spaanse burgeroorlog. De gedichten die hij haar had gestuurd, stonden op briefjes die onder allerlei omstandigheden onderweg waren geschreven. Sommige haast onleesbaar.
<BR>Hij kwam in haar leven, zo schrijft zij --en dat wordt bevestigd in een van zijn gedichten, zegt ze erbij-- n&iacute;et door als een verlegen minnaar bedeesd op haar deur te kloppen, maar door die deur botweg neer te halen. 
<BR>Vanaf het eerste moment, zo gaat ze verder, beschouwde hij zich heer en meester van haar geest en van haar lijf. Hij laat haar voelen dat vanaf dat moment alles in haar eenvoudige leven van kleine artiest verandert. Hij kende geen kleine sentimenten, en wilde er ook niet van weten. Hij beminde haar met zijn grote passies, en zij, in het begin wat angstig, geeft zich over aan zijn ongebreidelde bezitsdrang.
<BR>Toch waren er in haar geschiedenis zaken die hij niet kende, niet begreep. Dat maakte hem jaloers, en hij kon in woede uitbarsten. Hij kon niet op een andere manier liefhebben. Daarom, zo schrijft ze aan die uitgever in <I>Havana</I>, noemde ik hem <I>El Capit&aacute;n</I>, en de bundel moet daarom heten <I>Los versos del Capit&aacute;n</I>. [Verzen van de 'baas'. In het Spaans bestaat een uitdrukking: '<I>el capit&aacute;n es el capit&aacute;n</I>' die zoveel betekent als 'er is er maar ��n de baas, b&egrave;k houden dus'. Dat markeert het eind van een 'spaans groepsgesprek', of 'spaans werkoverleg', zo er al een begin was.]
<BR>Hoe dan ook, ik ben die dichtbundel gaan lezen; v&ograve;l met v��roordelen over de spaanse <I>macho</I>-cultuur, en nieuwsgierig naar w��r dat op uitdraait. Totnutoe heb ik mij bij het liefdesleven van een <I>macho</I> nog nooit iets kunnen voorstellen. Misschien komt dat nu.
<BR>'De Baas' behoort tot de meest bekende werken van <I>Pablo Neruda</I>, naast <I>Canto General</I>, een ellenlange draak-met-toch-wel-mooie-stukken, waar ik mij ooit doorheen heb geworsteld, en naast <I>Veinte poemas de amor y una canci&oacute;n desesperada</I> --twintig liefdesgedichten en een wanhoopslied-- waar ik goede herinneringen aan heb.
<BR>Ik weet niet of <I>Los versos del Capit&aacute;n</I> is vertaald in NL. Laat het weten. 
<BR>Ik lees dapper verder. <I>Las Furias</I>, het gedeelte met de woede- en jaloeziegedichten, heb ik gehad. Het lijkt dat ik nu in wat rustiger vaarwater kom. Ik hou jullie op de hoogte.
<BR><a href="dagbk93.htm#subtop">terug eerste dagboekregel</A>

<a name="16"></a>
<P><B>Iquique (Chili), Hostal Obispo Labbe, Zaterdag 16 Februari, 2008</B>
<BR>Nadat <I>Lorenzo</I> mij gisteravond had afgehaald om te 'stappen', ging <I>Pablo Neruda</I> over de tong. Natuurlijk. <I>Lorenzo</I> had <I>Canto General</I> ook wel &egrave;rg lang gevonden:
<BR>--"Hij is een vlotte veelschrijver, die over alles zijn zegje heeft", vergoelijkte hij.
<BR>Maar hij was diep onder de indruk van <I>Neruda</I>'s po&euml;tische welsprekendheid. Toen <I>Neruda</I> in de politiek zat --inderdaad, hij is een tijdlang senator geweest-- had hij een [politieke] spreekbeurt van <I>Neruda</I> bijgewoond in <I>Iquique</I>. Naarmate de toespraak vorderde, begonnen de lokale politici en fabrikanten elkaar bezorgd aan te kijken: 
<BR>--"Is d&iacute;t een politicus?"
<BR>--"Het was pure po&euml;zie", zei <I>Lorenzo</I> dromerig, "pure po&euml;zie". (100 woorden)
<BR><a href="dagbk93.htm#subtop">terug eerste dagboekregel</A>

<a name="17"></a>
<P><B>Iquique (Chili), Hostal Obispo Labbe, Zondag 17 Februari, 2008</B>
<BR>Ik heb <I>Ian Buruma</I> leren kennen uit artikelen die hij in de jaren '60 schreef over de Japanse cultuur. Ik herinner mij --bijvoorbeeld-- hoe 'cultureel-moeilijk' een Japanner het heeft als hij iemand, die een ongeluk op straat overkomt, wil helpen. Zijn beschrijving van de angstige hoeveelheid culturele verplichtingen die dan op zo iemand afkomen maakte duidelijk dat een Japanner er de [onbegrijpelijk, en vaak-misverstane] voorkeur aan geeft geen hand uit te steken. 
<BR>Later kwam ik hem tegen --kort voor 1970-- toen ik mij voorbereidde op een wat langere zakenreis naar Japan, en een cursus daarvoor volgde in een managementcentrum in <I>Brussel</I>. Die reis is niet doorgegaan, maar in 1984, toen ik er rondreisde met studenten, had ik er veel voordeel van.
<BR>Wat mij uit die contacten het meest is bijgebleven, is het belang van het [ogenschijnlijk microscopische] culturele detail als bron van misverstand. Ik werd mij bewust van wat ik jarenlang had 'gezien', maar niet voldoende had 'begrepen', op mijn intensieve zakenreizen door Europa in de voorafgaande jaren. Mijn oplettendheid voor 'kleine culturele verschillen', is toen ontstaan. Ik werd mij bewust als '<I>street observer</I>'.
<BR>En nu tref ik <I>Buruma</I> aan met een artikel over het <I>Wilders</I>-fenomeen in NL. ["<I>a popular rabble rouser</I>", noemt hij hem]. <I>Buruma</I> heeft NLse roots, al weet ik daar het fijne niet van, en schreef een boek: <I>Murder in Amsterdam: The Killing of Theo van Gogh and the Limits of Tolerance</I>. 
<BR>Hij 'analyseert' dat het *niet* om Islam-haat gaat. Hij haalt voorbeelden uit Israel, Frankrijk en de VS. Dat is blikverruimend en opluchtend. Het voorkomt dat we ons vastbijten in "Islam=Het Kwaad". Vervelender is dat zijn 'niet-NL' &amp; 'niet-Islam' vergelijkingen er op wijzen dat 'eigenlijk' 'ons' politieke en intellectuele establishment doelwit is. De gretigheid waarmee hij <I>Beatrix</I> aanpakte, bijvoorbeeld, wijst daarop. De Israelische elite die tolerantie predikt worden afgedaan als '<I>beautiful souls</I>', en in de VS bestaan (scheld)woorden als '<I>effete East Coast snob</I>' en  '<I>New York intellectual</I>'. Wij kennen '<I>Eurocrats of Brussels</I>'. Dat heeft niets te maken met Islam. Het is de kloof tussen 'elite' en 'populisten'. D��rover zouden we eens beter moeten nadenken. Dat is het 'irritante' van dit artikel. 
<BR>Ik weet niet in welke krant(en) het is verschenen. Ik vond het als 'recent' artikel op het onvolprezen <I>Project Syndicate</I>, waar top-auteurs [<I>Kissinger</I>, <I>Stiglitz</I> en diverse 'Nobels'] hun '<I>commentary</I>' publiceren, en zo in de wereldpers terecht komen: Tot en met ambitieuze regionale kranten. Deze site '<I>vaut le detour</I>', om met de <I>Michelin</I>-gids te spreken. De 'recente' staan op de hoofdpagina, maar er kan op thema, auteur of trefwoord worden gezocht. De artikelen staan er meestal in acht of tien talen. 
<BR>Een aanrader dus! Niet alleen dit artikel.
<FONT FACE="Trebuchet MS" SIZE=1><BR>______________________
<BR>Ian Buruma, A War on Tolerance, Project Syndicate 2008. www.project-syndicate.org</FONT>
<BR><a href="dagbk93.htm#subtop">terug eerste dagboekregel</A>

<a name="18"></a>
<P><B>Iquique (Chili), Hostal Obispo Labbe, Maandag 18 Februari, 2008</B>
<BR>Peter corrigeerde mij gisteren onmiddellijk, en wees er op dat <I>Michelin</I> zijn top-sterren verbaliseert met "<I>m&eacute;rite un d&eacute;tour</I>" en "<I>vaut le voyage</I>". Mijn contaminatie --<I>vaut le d&eacute;tour</I>-- mocht dan wel correct Frans zijn ... '<I>Michelin</I>' was het niet!
<BR>Het andere commentaar kwam van Harrie die vond dat ik wel &egrave;rg kort door de bocht was gegaan met mijn 'samenvatting' van <I>Buruma</I>: Ik had zijn sprong van Islam-haat naar populisme-gevaar niet duidelijk gemaakt.
<BR>Dat is zo, daarom verwees ik ook naar het artikel, en concentreerde mij op <I>Buruma</I>'s rol in mijn leven. Verder kan ik mij alleen verschuilen achter de bekende 'dooddoener': 
<BR>--"De beste samenvatting van een roman is de roman zelf".
<BR>Met die waarschuwing staat <I>Buruma</I> overigens niet alleen. Een enkelvoudige maar re&euml;le 'angst' [terrorisme] kan het werkelijke probleem vertroebelen. <I>Thom Dyke</I> in <I>Prospect</I> van deze maand maakt op die manier de '<I>Sharia</I>-angst' wat 'milder'. Hij laat zien dat alle religies 'radicaal' zijn, en op gespannen voet leven met de civiele staat. Ook de katholieke kerk, maar daar hebben we leefbare oplossingen voor. 
<BR>Hij heeft het vooral over Britse toestanden en de Anglicaanse kerk, en wijst er op dat die een eigen disciplinair systeem er op nahouden. Beroep op de burgerrechter is mogelijk, en het werkt perfect. Op een ander niveau hebben de Europese staten leren leven met die wet uit 1972 van de Europese Gemeenschap die Europese wetten boven landswetten stelt. 
<BR>In die zin moeten we ook over de '<I>Sharia</I>' niet al te moeilijk doen, ook al is er wel degelijk sprake van een bedreiging door de Islam. Een kleine groep terrroristen zal dat ook blijven doen uit naam van 'De Islam'. D��rhameren op '<I>Sharia</I>' helpt daar  niet tegen.
<BR>Naar aanleiding van het recente bezoek aan Parijs van <I>Ayaan Hirsi Ali</I> [zie 13 februari], wijst <I>Dounia Bouzar</I> in <I>Le Monde</I> op een gevaarlijk aspect van <I>Ali</I>'s betoog. Z&eacute;ker moet zij gesteund worden door Frankrijk, dat betwist <I>Bouzar</I> niet, maar in haar strijd 'sacraliseert' zij als het ware deze [terroristische] voorhoede. Dat lijkt op wat <I>Buruma</I> <I>Wilders</I> verwijt.
<BR>Het populisme, zowel van links als van rechts, steunt op de democratie van <I>one-man-one-vote</I>. Dat willen we niet kwijt, maar het geeft ��k de 'onnadenkende elite' kansen. Het is aan de 'nadenkende elite' om even��ns na te denken over de kloof die door hun eigen nadenken --'zo doende'-- wordt veroorzaakt, en die zichtbaar wordt in tegenkrachten zoals '<I>Gesundes Volksempfinden</I>', en 'scheldwoorden' zoals 'hoge heren in Den Haag en Brussel' en --op een huiselijker niveau-- aan 'stadse fratsen'. 
<BR>We moeten het t&oacute;ch hebben van goed waarnemen &egrave;n goed nadenken.  
<FONT FACE="Trebuchet MS" SIZE=1><BR>_____________________
<BR>Thom Dyke, Sense on sharia, Prospect Magazine, Issue 143, February 2008
<BR>Dounia Bouzar, L'erreur d'Ayaan Hirsi Ali, LE MONDE 15.02.08 </FONT>
<BR><a href="dagbk93.htm#subtop">terug eerste dagboekregel</A>

<a name="19"></a>
<P><B>Iquique (Chili), Hostal Obispo Labbe, Dinsdag 19 Februari, 2008</B>
<BR>Gisteravond was ik uitgenodigd op een <I>party</I> bij <I>Virginia</I>, die ze gemakshalve '<I>Vicky</I>' noemen. Zij is bevriend met <I>Gabriela</I> en <I>Jeannette</I>, de twee zussen, die mijn 'primaire gastvrouwen' zijn hier in de stad. [<I>Jeannette</I> noemen ze gemakshalve '<I>Nelly</I>']. 
<BR>Dit soort 'gebruiken' zijn in het begin wat verwarrend voor een vreemdeling-als-ik. Het zij zo. Net zoals het rad door-elkaar-praten, met onverwachte schaterlachende onderbrekingen, wat van een 'vreemdeling-als-ik' de allerhoogste vorm van taalvaardigheid eist. Die hoogste versnelling haalde ik niet, want de <I>party</I> begon --wat had ik anders kunnen verwachten-- op mijn gebruikelijke bedtijd: Om half tien. Ik putte mijn energie dus uit minder gebruikelijke bronnen --een soort afbetalingsregeling-- en op dit moment, laat op de ochtend, krijg ik daarvan de rekening. Ik mis mijn ochtenhelderheid. Het zij zo.
<I><BR>Vicky</I>'s party was ter gelegenheid van haar broer <I>Eugenio D&aacute;volos P</I> die in Santiago woont, bij haar logeerde, maar een echte <I>Iquique&ntilde;o</I> is. Hij is leraar Spaans, en dichter. In 2005 had ik de presentatie van zijn dichtbundel meegemaakt, <I>El Hombre Sin Misterio</I>. Met toespraken, voorlezen en feestwijn. Ik vertaalde daarvan een gedicht in Mijn Dagboek van 13 Februari 2005.
<BR>Nu was het een huiselijke bijeenkomst. <I>Guillermo</I>, ��k dichter, en organisator van de literaire avondjes die ik in 2005 meemaakte en beschreef, was er ook. <I>Eugenio</I>, las een gedicht van hemzelf voor, maar verder was het g��n 'literair avondje'. Hij las even voor uit een bundel[tje] dat hij gemaakt had om de '<I>Matanza</I>' van 1907 te gedenken. Ik kreeg het van hem m&egrave;t opdracht toen we afscheid namen. 
<BR>Op 21 December 1907 liep een arbeidersprotest hier in <I>Iquique</I> uit de hand, en werden tweeduizend mensen --waarbij zijn grootvader-- in twee minuten n��rgemitrailleerd. Dat is het offici&euml;le getal. Evenals dat van tweeduizend gewonden, waarvan de meesten overleden. Vandaar dat ook het getal van 3500 circuleert. 
<BR>Dat alles was in December jl herdacht. Er was een tentoonstelling van schilderijen van <I>Vicky</I>, <I>Nelly</I> en <I>Gabriela</I> die zich daarvoor in het thema hadden verdiept. Helaas was die n&egrave;t afgelopen toen ik hier aankwam.
<BR>Zo vind ik mijn toenmalige netwerk terug, samen met de herinneringen, want dat ik al ooit een gedicht van <I>Eugenio</I> had vertaald, las ik vanmorgen pas in mijn eigen dagboek.<FONT FACE="Trebuchet MS" SIZE=1> 
<BR>_____________________________
<BR>Over 1907 zie Mijn Dagboek van 2 Februari 2005 en La Matanza de Iquique www.centenariosantamaria.cl/
<BR>Voor de literaire avonden met Guillermo zie 9 februari en 1 maart 2005</FONT>
<BR><a href="dagbk93.htm#subtop">terug eerste dagboekregel</A>

<a name="20"></a>
<P><B>Iquique (Chili), Woensdag 20 Februari, 2008, Ghislaine jarig! Proficiat!!</B>
<BR>Via de <I>Courrier International</I>, met zijn buitenlandse berichten over Frankrijk, kreeg ik een interessante vergelijking tussen <I>Obama</I> en <I>S&eacute;gol&egrave;ne</I> in handen. Net als <I>S&eacute;gol&egrave;ne</I> streeft <I>Obama</I> naar vernieuwing van zijn partij, daarom trekt hij kiezers van het centrum aan. Maar de werkelijke partijbonzen staan niet achter hem, maar achter <I>Hillary</I>. <I>Hillary</I> wordt in die analyse vergeleken met <I>Strauss-Kahn</I>. Ondanks de steun van de 'bonzen' won <I>S&eacute;gol&egrave;ne</I>: Dankzij de stemmen van het politieke midden.
<BR>Maar wat gebeurde? Gedurende de verkiezing werden <I>S&eacute;gol&egrave;ne</I>'s frisse beloften steeds meer ingekleurd door het klassieke partijprogramma. 
<BR>De partij verloor. Dat risico loopt <I>Obama</I> &egrave;n de Democraten. (100 woorden)
<FONT FACE="Trebuchet MS" SIZE=1><BR>____________________________
<BR>Pepper D. Culpepper in 'The Christian Science Monitor'.
In de Franse vertaling luidt de titel 'Obama ou le syndrome S&eacute;gol&egrave;ne'. URL van de VS bron: http://www.ksg.harvard.edu/ksgnews/Features/opeds/020708_culpepper.htm</FONT>
<BR><a href="dagbk93.htm#subtop">terug eerste dagboekregel</A>

<a name="21"></a>
<P><B>Iquique (Chili), Hostal Obispo Labbe, Donderdag 21 Februari, 2008</B>
<BR>Het was al kwart over tien toen <I>Lorenzo</I> mij afhaalde. Hij had al laten weten dat hij 'wat later' zou komen. We gaan dan naar een van zijn vaste caf&eacute;'s om het speciale bier dat ze daar schenken. Het gesprek begint dan ook altijd met een 'bier-o-logie'. 
<BR>Helaas was het caf&eacute; lawaaiig. H��l storend; maar gelukkig was er de volledige maansverduistering. Prachtig niet alleen, maar een goed excuus om van de avondlucht te genieten die leek op de allermooiste NLse zomeravonden ooit. 
<BR>En van de --betrekkelijke-- stilte van de straat met flanerende <I>Iquique&ntilde;os</I>. 
<BR>Toen werd de maansverduistering onderwerp van gesprek. (100 woorden)
<BR><a href="dagbk93.htm#subtop">terug eerste dagboekregel</A>

<a name="22"></A>
<P><B>Iquique (Chili), Hostal Obispo Labbe, Vrijdag 22 Februari, 2008</B>
<BR>Toen ik 9 februari jl over de her-ontdekte wijnstok <I>Carm&eacute;n&egrave;re</I> schreef, zei ik terloops dat het 'hier in Chili' nooit regent. Dat sloeg op het wijngebied ten Zuiden van <I>Santiago</I> waar een zuidfrans klimaat heerst, en verder naar het Zuiden waar het op NL lijkt. [N&ograve;g verder lijkt het op Noorwegen, met gletchers en zo, maar d&agrave;t laat ik er even buiten]. 
<BR>Beter zou ik schrijven: 
<BR>--"Waar een zuidfrans klimaat 'zou moeten' heersen, en waar het op NL 'zou moeten' lijken, wegens breedtegraad en zonnestand".
<BR>Maar de NLse en Franse regens ontbreken!! Dat komt door een 'bijzondere geologische situatie'. Maar er is w&egrave;l water. Ruimschoots zelfs. Dat komt van de rivieren die van de <I>Andes</I> naar de zee stromen. 
<BR>Die 'bijzondere geologische situatie' --nu even schematisch!-- ziet er als volgt uit. Ongeveer 200 &agrave; 300km uit de kust begint de <I>Andes</I> met toppen tot 4000+ meters. De <I>Andes</I> loopt Noord-Zuid, evenwijdig aan de kust. Aan de kust z&egrave;lf ligt een betrekkelijk smal kustgebergte met hoogtes tussen 1000 en 1500 meter. Daartussen ligt een laagland met traag stromende rivieren op zoek naar een van de weinige doorgangen die het kustgebergte biedt. 
<BR>Z&oacute;nder die doorgangen --stel je voor!-- zou daar een binnenzee, of een zoutmeer, zijn ontstaan. Nu niet, het is een vruchtbare laagvlakte, met [aangespoelde] landbouwgrond, maar je moet w&egrave;l irrigeren!!
<BR>En waarom regent het niet in die laagvlakte? 
<BR>Dat komt omdat de zeewinden bij het kustgebergte al met��n een groot gedeelte van hun water verliezen. D��r regent het w&egrave;l. Daar zijn groene bossen. Daarna zijn de winden ahw 'l��g'. Pas als de winden de veel hogere, en dus koudere, hellingen van de <I>Andes</I> bereiken, laten ze hun water los in de vorm van regen en sneeuw. Sneeuw vormt gletchers. En d��rvan komen die rivieren. Zo zit dat.
<BR>Maar nu is er t&ograve;ch grote droogte en 'alarmtoestanden'. De stuwmeren staan op 40% minder dan normaal. Electriciteitsdistributie moet van start. De zomervakanties die op 1 Maart eindigen, moeten worden verlengd. Kleine boeren die failliet dreigen te gaan, worden met extra subsidies op de been gehouden. Deze zomer was de droogste sinds 50 jaar.
<BR>Oorzaken? We zitten al een paar jaar in de <I>Ni&ntilde;a</I>-fase. Dat is de periode dat het zeewater wat koeler is, dat er minder water in de zeewinden gaat, en dat het minder regent. Er zijn al tekenen die er op wijzen dat een beweging naar de <I>Ni&ntilde;o</I>-fase is begonnen. Maar d��rover gaat de discussie ternauwernood. Er is nood, en er moeten [nood] maatregelen worden genomen. Daar staan de kranten van vol. Zelfs hier in het Noorden waar het <I>sowieso</I> nooit regent. Voor '<I>global warming</I>'-gepraat hebben ze 'geen tijd'. Er is werk aan de winkel.
<BR><a href="dagbk93.htm#subtop">terug eerste dagboekregel</A>

<a name="23"></A>
<P><B>Iquique (Chili), Hostal Obispo Labbe, Zaterdag 23 Februari, 2008</B>
<BR>De zomervakanties eindigen 1 Maart. Van verlenging is hier geen sprake. Dat hoort bij de waterschaarste-problemen van het verre Zuiden. 
<BR>--'Nog ��n week!', hoor ik vaak, 'dan is het weer afgelopen!'
<BR>Er zitten nogal wat 'onderwijzers' in mijn kennissenkring, dat zou mijn waarneming kunnen kleuren, maar dat was gisteravond niet het geval. 
<BR>Hier is g��n 'vakantiemaand-voor-iedereen-en-alles' zoals 'Augustus-in-Frankrijk'. Het is een algemene feest-lol-euforie.
<BR>Daarover spraken wij op de '<I>party</I>' van <I>Carolina</I>, de industri&euml;el ontwerpster met een grote collectie <I>Karaoke</I>-CD's.
<BR>Maar niet veel, want er moest worden gezongen.
<BR>Het ligt aan de zon; die is over de top.
<BR>Geperverteerde afscheidsgevoelens dus. (100 woorden)
<BR><a href="dagbk93.htm#subtop">terug eerste dagboekregel</A>

<a name="24"></A>
<P><B>Iquique (Chili), Hostal Obispo Labbe, Zondag 24 Februari, 2008</B>
<BR>Met de --vermoedelijk-- naderende recessie op wereldniveau is er aan analysten en [doem-]profeten geen gebrek. De kunst is om het kaf van het koren te scheiden. De meeste 'analyses' zijn 'praatjes' om deze of gene politieke maatregel --waar de auteur v��r of t&eacute;gen is-- te promoten, te rechtvaardigen, of onderuit te halen.
<BR>Een kenmerk van serieuze analyses --hoewel je dat z&eacute;ker niet mag omkeren-- is dat die eindigen met 'ik weet niet hoe dat verder moet'. Kortom, ze stralen m��r dat rustig-zorgvuldige academische 'niet-weten' uit, dan het hitsig-politieke 'dit-is-mijn-standpunt'-cultuurtje. Voor een "ge&iuml;nteresseerde buitenstaander" van de verschillende vakgebieden die aan de orde komen, geeft dat enig houvast. [Overigens weten de moderne politieke sprookjesvertellers, en 'loondienst-filosofen' dat ook, en kunnen de allergrootste leugens op die manier verpakken. Het bl&iacute;jft opletten!!].
<BR>Ik kom hierop omdat ik kort na elkaar twee op elkaar lijkende beschouwingen aantref: Een Franse van <I>Eric le Boucher</I> over de stagnerende groei van Spanje, en een van <I>Robert B. Reich</I> over de VS-se stagnatie. Beide beschouwingen lijken op elkaar omdat ze de drijfveren analyseren van de economie van de laatste 30 &agrave; 40 jaar. In beide gevallen benoemen ze vier [zou 'vier' een magisch getal zijn in dat vakgebied?] 'motoren' van de economie van dat verleden, en bespreken daarvan de structurele ziekte, verdwijning, tijdelijkheid of eindigheid. 
<BR>Min of meer expliciet is de 'moraal' van beide vertellingen hetzelfde: Namelijk dat de gebruikelijke stimuleringsmiddelen van de economie in de categorie '<I>beating a dead horse</I>' vallen.
<BR>Ik denk dat ik er nog eens op terugkom, maar hier zijn alvast de 'vier' factoren. In de studie over Spanje gaat het over het [structurele] verdwijnen van de Euro-subsidies voor infra-structuur en sociale cohesie(1). De fabricage van auto's in 'loondienst' van andere landen verdwijnt naar n&ograve;g goedkopere landen(2). De verzadiging van het toerisme(3). En daarmee samenhangend de bouwnijverheid, die bovendien als een zeepbel dreigt te eindigen; maar het zit 'structureler'.
<BR>De VS-se studie wijst op het structurele achterblijven van de lonen ten gunste van de winsten in handen van 5% rijken(1). En de [eindige!!] compensatie daarvan waardoor de illusie van groeiende welvaart werd gehandhaafd: Vrouwen aan het werk(2), Langere werkdagen(3). Met hypotheken interen op woningbezit(4). Denk daar maar eens over na.
<FONT FACE="Trebuchet MS" SIZE=1><BR>___________________________
<BR>Eric Le Boucher, L'Espagne n'a plus la 'movida', LE MONDE, 23.02.08
<BR>http://www.lemonde.fr/opinions/article/2008/02/23/l-espagne-n-a-plus-la-movida-par-eric-le-boucher_1014974_3232.html 
<BR>ROBERT B. REICH, Totally Spent, NYT,February 13, 2008  
<BR>http://www.nytimes.com/2008/02/13/opinion/13reich.html?th&amp;emc=th</FONT>
<BR><a href="dagbk93.htm#subtop">terug eerste dagboekregel</A>

<a name="25"></A>
<P><B>Iquique (Chili), Hostal Obispo Labbe, Maandag 25 Februari, 2008</B>
<BR>V��r ik aan de wellicht treurnis-wekkende analyses begin die ik gisteren beloofde, maak ik ��rst nog een excursie in een luxe-gebied, dat, als we doemprofeten moeten geloven, slechts voor de z��r rijken toegankelijk zal blijven. Zoals er in de wijn-proeverij een 'cultuur'-gebied is dat zich slechts inlaat met wijnen van boven de 100 euro per fles, zo bestaat zoiets ook voor chocolade. De voorhoede van het klootjesvolk mag dan denken dat 'de moderne trend' donkere en bittere chocolade voorschrijft --tot 85 en zelfs 99%-- de top-<I>chocolatiers</I> proberen zich een plaatsje te veroveren in de volgende fase waar dat her-ontdekte 'bittere' wordt behouden, maar opnieuw met de 'romantiek' van 'melkchocolade' wordt verbonden.
<BR>Dat alles kun je lezen op de '<I>Dining</I>'-pagina's van NYT-<I>Magazine</I> onder de titel: "<I>Dark May Be King, but Milk Chocolate Makes a Move</I>". 
<BR>Daar lees je van <I>Chlo&eacute; Doutre-Roussel</I>, een vroegere chocolade inkoopster voor <I>Fortnum &amp; Mason</I>, die nu op haar eigen website deze super-snob discussie tot n&ograve;g grotere hoogten opzweept. Of van de <I>Dining</I>-redaktie die dertig dagen lang dertig soorten 'nieuwe' melkchocolade proefde en daarover rapporteert.
<BR>Hoe zal ik deze trend 'lezen'? Dat het klootjesvolk de 'bitterheid' van de tijden begint te aanvaarden? Dat de <I>baby-boom</I>-illusie voorgoed voorbij is? Dat een nieuwe "<I>Rolex-Sarkozy-Wade</I> <I>nouveau riche parvenu</I>"-cultuur begint waarin een goud-geel oplichtende [melk-]horizon zich aftekent? 
<BR>--"Is dat onze volgende illusie?"
<BR>Hoe moet ik de nadruk interpreteren die in deze nieuwe 'verhaaltjes' wordt gelegd op het feit dat 'harde' melkchocolade 'eigenlijk' de tot-nu-toe onge&euml;venaarde smaak van warme-chocolademelk probeert te evenaren? En de referentie aan de moeizame uitvinding daarvan in 1870? 
<BR>--"Terug naar jeugd-illusies?" 
<BR>--"IJzersterk als argument!! Inderdaad!! Zie <I>Freud</I>!!"
<BR>Op de website "<I>seventypercent.com</I>", die door <I>Julia Moskin</I> als de 'meest erudiete' van de vele chocolade-sites wordt beschouwd, en die met lange en complexe 'recensies' chocolade proeverijen beschrijft, vond ik t&oacute;ch wel een aardige opmerking: 
<BR>--"Kracht is", zo schrijven ze, "als je met de hand een chocoladereep in vier stukken kunt breken, en vervolgens drie stukken kunt wegleggen".
<FONT FACE="Trebuchet MS" SIZE=1><BR>_____________________________
<BR>JULIA MOSKIN, Dark May Be King, but Milk Chocolate Makes a Move, NYT, February 13, 2008 
<BR>http://www.nytimes.com/2008/02/13/dining/13chocolate</FONT>
<BR><a href="dagbk93.htm#subtop">terug eerste dagboekregel</A>

<a name="26"></A>
<P><B>Iquique (Chili), Hostal Obispo Labbe, Dinsdag 26 Februari, 2008</B>
<BR>Bij voorspellingen van recessies moet ik altijd denken aan de 'klassiekers': "<I>Economen voorspelden negen van de vijf recessies</I>" en  "<I>Voorspellen is moeilijk, zeker als het over de toekomst gaat</I>".
<BR>Vooral dat laatste is belangrijk als we de analyse van <I>Eric Le Boucher</I> bekijken over Spanje. Hij noemt --heel slim-- wel enkele 'bewegingen', maar laat de rest aan de lezer over. Laten we eens kijken.
<BR>Spanje heeft zich --na de dictatuur, vanaf 1976-- opgewerkt tot een van de rijke Europese landen. De zesde na Ierland, Zweden, Engeland, Duitsland en Frankrijk. <I>Zapatero</I> had het er niet zo lang geleden nog over dat ze Frankrijks plaats zouden innemen. Daar hoor je niets meer over. Hoezo?
<BR>Dat heeft te maken met het 'afsterven' van 'de' economische 'motoren', waardoor ondernemende &eacute;lan gaat ontbreken, diverse behoudzuchtige krachten opduiken, en Spanje geen zin meer heeft in '<I>movida</I>', dat zoveel betekent als 'beweging', maar ook 'een volgende zet op het schaakbord'. 
<I><BR>Le Boucher</I> wijt dat aan de rijkgeworden en 'geslaagde' generatie; aan een soort 'vermoeidheid'. Hij laat echter na om te kijken naar de opkomende generatie die 'niets' meer weet van het isolement waarin de voorgaande generaties --internationaal, mentaal, filosofisch-- zijn opgegroeid. 
<BR>Ik heb daar geen harde gegevens over, maar ik zie w&egrave;l een verschil tussen de actuele generatie die een 'geheim' bewaakt, een 'taboe' dat niet mag worden besproken, en een generatie die inderd��d van niets weet, en hooguit langzamerhand b��lt van die geheimzinnigdoenerij. Een generatie die 'Europa' ontdekt zoals andere Europese jongeren: Gew��n. 
<BR>Die generatie zoekt ��k zijn carri&egrave;re in de 'succesnummers van vroeger'. Mispoes! Die 'gemakkelijke' inhaalslag is voorbij, roept <I>Le Boucher</I>.
<BR>De belangrijkste bron was de Euro-subsidie waarvan Spanje als geen ander heeft geprofiteerd. Tussen 1994 en 1999 bereikte dat een piek van 1,7% van hun BNP!! Van 2007 tot 2013 komen de laatste subsidies, maar dat betekent 'slechts' 0,4%. Niet gering, maar w&egrave;l 'mondje afvegen'!
<BR>De tweede 'grote factor' was de 'uitbesteding van de autofabricage', maar Spanje is geen land meer is van goedkope arbeid: Hup! O&oacute;k weg!!
<BR>Dat is wel genoeg, en het deert daarom niet dat de volgende factoren die <I>Boucher</I> noemt niet zo stevig in hun schoenen staan. Hij noemt de verzadiging van het toerisme en van de massieve immigratie die de bouwindustrie hebben [over-]gestimuleerd. Dat staat los van de zeepbel die daar op barsten staat. Dat zou 'tijdelijk' kunnen zijn. 
<BR>Kortom, Spanje moet eens &eacute;cht gaan werken aan 'innovatie', want de 'wereldvreetfestijnmarkt' zal nog wel even duren ... denkt iedereen.
<BR>Of staat die ��k op springen? Daarover morgen.
<FONT FACE="Trebuchet MS" SIZE=1><BR>___________________________ 
<BR>Eric Le Boucher, L'Espagne n'a plus la 'movida', LE MONDE, 23.02.08 
<BR>http://www.lemonde.fr/opinions/article/2008/02/23/l-espagne-n-a-plus-la-movida-par-eric-le-boucher_1014974_3232.html</FONT>
<BR><a href="dagbk93.htm#subtop">terug eerste dagboekregel</A>

<a name="27"></A>
<P><B>Iquique (Chili), Hostal Obispo Labbe, Woensdag 27 Februari, 2008</B>
<BR>Toen ik Zondag schreef dat de beschouwingen over "de recessie" van de <I>Eric Le Boucher</I> en <I>Robert B. Reich</I> op elkaar leken, was dat juist, maar er zijn ook essentie&euml;le verschillen. Beiden gaan inderdaad in op geleidelijke --onopvallende-- veranderingen in de laatste 30 &agrave; 40 jaar. Allebei concluderen ze daar uit dat de gebruikelijke korte-termijn-stimulanten het niet zullen halen: '<I>beating a dead horse</I>', schreef ik.
<I><BR>Le Boucher</I> wijst op het wegvallen van subsidies en markten, en gelooft dat lange-termijninnovaties --op basis van verdiepte research nieuwe 'leuke dingen' maken voor de mensen-- het probleem wel zal oplossen. Deze 'maatregel' geniet tegenwoordig populariteit, maar gaat er impliciet van uit dat het 'wereldvreetfestijn', zoals ik dat gisteren noemde, wel zal voortduren. [Op 2, 8 en 29 Augustus 2007 beschreef ik onze '<I>Zeitgeist</I>' als 'woest consumptiefeest'].
<BR>Precies op d&agrave;t punt pakt <I>Reich</I> de bal. Hij wijst op een ontwikkeling die hij eerder in zijn boek <I>Supercapitalism</I> noemde, en waar ik jaren geleden over schreef als <I>Divine Right of Capital</I>*). Het gaat om de algemeen bejubelde toename van de macht van aandeelhouders waardoor de winsten sinds die tijd in handen van de 5% allerrijksten kwam. <I>Krugman</I> heeft ons dat ook vaak voorgerekend, maar <I>Reich</I> komt met getallen &egrave;n met de reden dat het niet opviel. Het mediane uurloon, gecorrigeerd voor inflatie is in 35 jaar niet gestegen. Een dertigjarige man verdient 12% minder dan iemand van die leeftijd 30 jaar geleden.
<BR>Er waren drie 'mechanismen' waardoor dat aan de '<I>marketeers</I>' niet opviel en het 'consumptiefeest' kon doorgaan. De vrouwen gingen massaal aan het werk, en pepten het gezinsinkomen op(1). De Amerikanen gingen m��r uren maken, m��r zelfs dan Japanners, die daarvoor de naam hebben(2). Laatstelijk gingen ze interen op hun bezit door '<I>refinancing</I>' met 'slimme' hypotheken(3). Dat zijn "eindige remedies", zegt <I>Reich</I> terecht. 'Leuke nieuwe dingen' zullen de massamarkt niet meer halen.
<BR>Bijkens zijn boek <I>Supercapitalism</I> ziet hij verwijten als 'hebzucht', en een moreel beroep doen op 'sociale solidariteit', als tijdverlies, en zijn remedie is de middelbare inkomens massaal en substanti&euml;el te verhogen. Tijdelijke prikkels, zoals de recente <I>Bush</I>-maatregel, doen het niet meer.
<BR>In die zin sluit <I>Reich</I> aan bij de visie van <I>Henri Ford</I>, die het in zijn streven naar winstvergroting --toentertijd-- anders aanpakte dan <I>General Motors</I> (<I>Carnegie</I>). <I>Ford</I> koos voor marktvergroting door zijn arbeiders m��r te betalen. <I>Carnegie</I> --althans in eerste instantie-- koos voor krap houden van de lonen. Dat kostte hem de eerste plaats.
<FONT FACE="Trebuchet MS" SIZE=1><BR>_____________________ 
<BR>*) Divine Right Of Capital: www.divinerightofcapital.com/excerpts.htm, Mijn Dagboek 08122001, 11042002, 27082003, 08012004 en 16102004 en www.van-eijk.net/gerard/biblio/myxcerpt.htm.
<BR>Robert Frank, Invisible Handcuffs, NYT Booksreview, 21 Oct 2007, over Robert Reich's Supercapitalism, The Transformation of Business, Democracy, and Everyday Life, Alfred Knopf, 2007.
<BR>http://www.nytimes.com/2007/10/21/books/review/Frank</FONT>
<BR><a href="dagbk93.htm#subtop">terug eerste dagboekregel</A>

<a name="28"></A>
<P><B>Iquique (Chili), Hostal Obispo Labbe, Donderdag 28 Februari, 2008</B>
<BR>Ik lees ijverig en goed gemutst de lokale pers: <I>La Estrella de Iquique</I>. 
<BR>Ik amuseer mij wel, en ik weef [wellicht en hopelijk] aan een netwerk van herkenningen en samenhangen waarover ik te zijner tijd 'naar huis kan schrijven'. Zover is het nog niet. 
<BR>Wat moet ik --bijvoorbeeld-- met kritiek op de vrouwelijke burgemeester die de vorige sinds een jaar heeft opgevolgd? Die was dertig jaar aan de macht, maar begon te vervelen.
<BR>Of --bijvoorbeeld-- met brievenschrijvers die de internationale reputatie die de vorige heeft opgebouwd aan hun laars lappen, en vinden dat er straatverlichting moet komen in hun wijk? (100 woorden)
<BR><a href="dagbk93.htm#subtop">terug eerste dagboekregel</A>

<a name="29"></A>
<P><B>Iquique (Chili), Vrijdag 29 Februari, 2008, schrikkeldag</B>
<BR>De stad <I>Iquique</I> en de regio zijn onmiskenbaar in een groeifase. 
<BR>De hoogste cijfers van <I>Chili</I>. 
<BR>De vorige burgemeester wilde v��r alles <I>Iquique</I> op de wereldkaart zetten(1), en 'economische groei'(2). 
<BR>Dat is z&oacute; onverwacht gelukt dat er g��n spelregels zijn voor de exploderende bouwnijverheid, en hergebruik van schaarse bouwgrond. De ondernemers van de vrijhandelszone, de nieuwe mijnbouwers, en het toerisme willen Bouwen! Bouwen! Bouwen! 
<BR>Want ze hebben veel Kassa! Kassa! Kassa! 
<BR>De overheid mocht zich alleen bemoeien met bescherming van 'Het Bezit'. 
<BR>Nu wordt ze aangekeken op het gebrek aan 'Spelregels'.
<BR>Lang leve de Onzichtbare Hand! Ik kijk aandachtig toe. (100 woorden)
<BR><a href="dagbk93.htm#subtop">terug eerste dagboekregel</A>

<P>Einde Mijn Dagboek februari 2008
<HR>
</td>
</tr>
</table></CENTER>
</body>
</html>

