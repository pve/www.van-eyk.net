<html>
<a name="subtop"></A>
<title>Mijn Dagboek 87</title>
<body>
<center><table WIDTH="80%">
<tr>
<td>
<HR>
Dit is <a href="dagbk87.htm"><B>Lopend Dagboek (87)</B></a>. Het loopt van 1 tot (voorlopig) 19 Augustus 2007 en begint in Cessenon met een analyse van <I>Pascal Bruckner</I> over de vrijheid waarmee we sinds '68 zijn opgezadeld ... enzovoort 

<HR>
Index Augustus 2007<BR>
<A href="dagbk87.htm#1">1,</A>
&nbsp;&nbsp;<A href="dagbk87.htm#2">2,</A>
&nbsp;&nbsp;<A href="dagbk87.htm#3">3,</A>
&nbsp;&nbsp;<A href="dagbk87.htm#4">4,</A>
&nbsp;&nbsp;<A href="dagbk87.htm#5">5,</A>
&nbsp;&nbsp;<A href="dagbk87.htm#6">6,</A>
&nbsp;&nbsp;<A href="dagbk87.htm#7">7,</A>
&nbsp;&nbsp;<A href="dagbk87.htm#8">8,</A>
&nbsp;&nbsp;<A href="dagbk87.htm#9">9,</A>
&nbsp;&nbsp;<A href="dagbk87.htm#10">10,</A>
&nbsp;&nbsp;<A href="dagbk87.htm#11">11,</A>
&nbsp;&nbsp;<A href="dagbk87.htm#12">12,</A>
&nbsp;&nbsp;<A href="dagbk87.htm#13">13,</A>
&nbsp;&nbsp;<A href="dagbk87.htm#14">14,</A>
&nbsp;&nbsp;<A href="dagbk87.htm#15">15,</A>
&nbsp;&nbsp;<A href="dagbk87.htm#16">16,</A><BR>
<A href="dagbk87.htm#17">17,</A>
&nbsp;&nbsp;<A href="dagbk87.htm#18">18,</A>
&nbsp;&nbsp;<A href="dagbk87.htm#19">19,</A>
&nbsp;&nbsp;<A href="dagbk87.htm#20">20,</A>
&nbsp;&nbsp;<A href="dagbk87.htm#21">21,</A>
&nbsp;&nbsp;<A href="dagbk87.htm#22">22,</A>
&nbsp;&nbsp;<A href="dagbk87.htm#23">23,</A>
&nbsp;&nbsp;<A href="dagbk87.htm#24">24,</A>
&nbsp;&nbsp;<A href="dagbk87.htm#25">25,</A>
&nbsp;&nbsp;<A href="dagbk87.htm#26">26,</A>
&nbsp;&nbsp;<A href="dagbk87.htm#27">27,</A>
&nbsp;&nbsp;<A href="dagbk87.htm#28">28,</A>
&nbsp;&nbsp;<A href="dagbk87.htm#29">29,</A>
&nbsp;&nbsp;<A href="dagbk87.htm#30">30,</A>
&nbsp;&nbsp;<A href="dagbk87.htm#31">31.</A>

<HR>
<a name="1"></a>
<P><B>Cessenon sur Orb, Woensdag 1 Augustus 2007</B>
<BR>Via de Spaanse schrijver-filosoof <I>Ramoneda</I>
--die <I>Sarkozy</I> vragend aankeek over diens 'begraven van de waarden van Mei '68'-- kwam ik op <I>Pascal Bruckner</I> en zijn boek <I>La Tentation de l'Innocence</I>. Dat lees ik nu voetje-voor-voetje. [Zie 23+24 Juli]
<BR>Het is geen boekje
om in &eacute;&eacute;n ruk uit te lezen. Dat ligt niet aan moeilijke
volzinnen, of zo. Die zijn overzichtelijk en transparant. Het gaat om
de vele idee&euml;n, uit volkomen andere hoeken, die in verband
worden gebracht met zijn betoog. Daarom ben ik pas bij hoofdstuk 2 en
heb ik nu al de behoefte te ordenen wat ik heb gelezen.
<BR>Het gaat over de
individuele vrijheid van de mens, 'een recente westerse vinding' waar
niet iedereen zomaar raad mee weet. V&oacute;&oacute;r de Verlichting
wist iedereen zijn plaats ergens in de keten tussen slaaf of  horige
--via adel en kerk-- tot aan de Koning en/of God. Nu moet je zelf je
plaatsje zoeken [bevechten!] en dat vindt niet iedereen leuk, want
miljoenen anderen willen hetzelfde. Je loopt kans om in opperste
eenzaamheid verloren te raken. Je wil als 'uniek' gezien worden, maar
je wil er &oacute;&oacute;k bij horen. Dus je moet &oacute;&oacute;k
hetzelfde zijn als de anderen.
<BR>Je kunt aan die 'vrijheid' niet ontsnappen. Pag 30, <I>Rousseau,
l'individu na&icirc;t pers&eacute;cut&eacute;, en proie &agrave;
autrui</I> [vervolgd geboren, prooi van de anderen] en pag 42 <I>Sartre, nous sommes condamn&eacute;s &agrave; la libert&eacute;</I>
[veroordeeld tot vrijheid].
<BR>--"We hebben het begrepen", schrijft <I>Bruckner</I>
op pag 44, "het individualisme is een even onontkoombare als
onmogelijke fictie".
<BR>Dat is de toonzetting van hoofdstuk 1: De wereld is totaal 'ontleukt'
[<I>d&eacute;senchant&eacute; et d&eacute;po&egrave;tis&eacute;</I>,
pag 45]. Wat doe je daarmee?
<BR>Voorzover ik nu kan overzien wijst <I>Brucker</I>
op de volgende 'oplossingen': Je kunt in de slachtofferrol stappen
[<I>victimisation</I>] of kind blijven [<I>infantilisme</I>]
en geen verantwoordelijkheid op je nemen. Met andere woorden, w&egrave;l
de lusten van de vrijheid, maar niet de lasten. Dit is, overigens, de
kern van het 'bezwaar' dat <I>Sarkozy</I> aantekende tegen Mei '68, maar dat is nogal verpolitiseerd en uit zijn verband gerukt: "langharig werkschuw tuig". Dergelijke pejoratieven doen het wel bij conservatief rechts.
<BR>Het is dus hoog tijd dat de wereld weer wordt 'opgeleukt'. Dat k&aacute;n. Het moderne kapitalisme verdeelt de wereld in twee kampen. Een waar de &eacute;talages berstens vol liggen, en een waar die leeg zijn. Bij 'ons' maakt het ongebreidelde consumentisme de wereld weer 'leuk'. Dat wordt in hoofdstuk 2 uit de doeken gedaan.
<BR>Intussen heeft <I>Bruckner</I> [pag 40/41] nog een andere tweedeling aangekondigd waartussen het individu wankelt. Aan de ene kant kan zhij een querelante eiser worden [<I>revendication</I>], of --aan de andere kant-- helemaal voor jezelf zorgen [<I>autosufficance</I>]. Dat laatste illustreert hij met een tekst van de Amerikaan <I>Jerry Rubin</I>: "Zorg dat je z&oacute;veel van jezelf houdt dat je de ander niet nodig hebt om gelukkig te zijn". <I>Rousseau</I>, in zijn latere werk, laat blijken dat hij ook op die manier zijn eenzaamheid oploste, want, sociaal gezien, was hij een querelant: 
<BR>--"<I>J'aime trop moi-m&ecirc;me pour pouvoir ha&iuml;r qui que soit</I>". [Ik hou teveel van mezelf om wie-dan-ook te haten.]
<BR>Kortom het is een veelbelovend boek dat, denk ik, slechts met kleine teugjes kan worden genoten. 'Voetje-voor-voetje' verder, 'dus'.
</FONT><FONT FACE="Trebuchet MS, sans-serif"><FONT SIZE=1><BR>______________________<BR>
Pascal Bruckner, La Tentation de l'Innocence, Livre de Poche, ISBN
978-2-253-13927-0.
<BR>Eerste druk Sept 1996. 9e druk Febr 2007 284 pag  &euro;5,50</FONT></FONT>
<BR><a href="dagbk87.htm#subtop">terug eerste dagboekregel</A>

<a name="2"></a>
<P><B>Cessenon sur Orb, Donderdag 2 Augustus 2007</B>
<BR>Een redactioneel artikel in NYT van gisteren is getiteld <I>In Praise of Tap Water</I>. Het gaat over de toenemende consumptie van flessenwater, ge&iuml;mporteerd uit Fiji, Frankrijk en Itali&euml;, en het artikel moraliseert dat dat 'slecht' is. Voor het milieu althans. Voor de gezondheid kan de redactie alleen maar instemmen met die rage. 
<BR>De pijn zit in het zinnetje: "Wij hebben het beste water van de wereld" [Hoe kan import beter zijn?]. Misschien zit er ook nog wat
'calvinistische' pijn in de berekening van deze verspilling: [Laat de
cijfers voor zichzelf spreken]
<BR>Het gaat om 4 miljard <I>gallon</I> [15 mld liter]. Als je je de 'voorgeschreven' acht glazen per dag drinkt kost je dat $1400. Dat is $2,56 of &euro;2 per liter. Dat is een leuke handel voor de Fransen! Gewoon van de kraan kosten die jaarlijkse 547 liter slechts 49 dollarcent!! 
<BR>De flessen worden gemaakt van aardolie, 1,5 miljard barrels per jaar op dit moment. Daarvan kunnen 100.000 auto's een heel jaar rijden. Foei!
Daarbij komt dat slechts 23% van de flessen wordt gerecycled.
Nogmaals foei! Sommige steden proberen terug te slaan en verbieden
--bijvoorbeeld-- flessenwater op de werkplek van hun ambtenaren. <I>New
York</I> prijst zijn kraanwater aan met '<I>Clean</I>', '<I>Zero
Sugar</I>' en '<I>Stain Free</I>'. Zij hebben kennelijk het
reclamebureau van <I>Coca Cola</I> ingehuurd.
<BR>Maar ... het zal allemaal niet baten. <I>Pascal Bruckner</I>,
in het boekje waar ik gisteren over schreef, laat zien dat de pijn
van de 'vrijheid' waartoe wij volgens <I>Sartre</I> veroordeeld zijn 'oplossing' en 'uitlaatklep' vindt in een woest consumptiefeest dat is gebaseerd op de mythe van steeds hogere produktie bij lagere prijzen. Alles moet &oacute;p, desnoods vernietigd. 
<BR>Hij laat zien dat het in brand steken van auto's bij relletjes, en het leegroven van supermarkten, tot diezelfde categorie behoren. Brassen, vreten, stukmaken. Aansluitend bij de mode om dat soort rages dan maar meteen een 'religie' te noemen schrijft hij:
<BR>--"<I>La consommation est une religion d&eacute;grad&eacute;e, la croyance dans la resurrection infinie des choses dont la supermarch&eacute; forme l'&Eacute;glise et la publicit&eacute; les &Eacute;vangiles</I>"
<BR>[De consumptie is een uit de hand gelopen religie, het geloof in een weerkerende Verrijzenis van de Goederen. De Supermarkt is de Kerk en de reklame is het Evangelie].
<BR>Dat sluit mooi aan bij wat ik van <I>Dawkins</I> [<I>The God Delusion</I>] afgelopen Zondag citeerde: '<I>religion is a harmful by-product of something useful</I>'. De Supermarkt 'w&agrave;s' een goed instituut. Helaas.
<BR>Maar mocht je deze argumentatie al te 'spiritueel' vinden, de redactie wijst er fijntjes op dat 'op dit moment' het Amerikaans kraanwater nog kan concurreren met flessenwater uit Fiji, Frankrijk of Itali&euml;, maar als 'de welgestelden' overgaan op flessenwater zal er minder politieke steun
kunnen komen voor investeringen in 'schoon' water. Dat zou fataal
zijn, want de volksgezondheid is afhankelijk van toegang tot goedkoop
schoon water. Ik denk niet dat de flessenwaterimporteurs daarvan
wakker liggen. Integendeel.
<BR>Kortom, dit woeste consumptiefeest zal nog wel even doorgaan.
<BR>
<FONT FACE="Trebuchet MS"  SIZE=1>________________
<BR>EDITORIAL, In Praise of Tap Water, NYT, August 1, 2007.pdf in mijn webarchief.</FONT>
<BR><a href="dagbk87.htm#subtop">terug eerste dagboekregel</A>

<a name="3"></a>
<P><B>Cessenon sur Orb, Vrijdag 3 Augustus 2007</B>
<BR>Ik werk nog steeds hard en gestadig aan de wederopbouw van mijn harde schijf. Tevens wil ik mij 'beter' organiseren, en dat spitst zich toe op <I>Plaxo</I> voor mijn adressen en <I>Mozy</I> voor de <I>back-up</I> van het onderhanden werk. Mooi, maar verrekte veel [monniken]werk. Zodoende  moet ik mij vaak losrukken om mijn dagelijkse wandeling te maken, en andere 'gewone' bezigheden een kans te geven.
<BR>Maar gisteren vond ik het allemaal welletjes. Ik wilde weer eens 'naar de dichters' voor vertroosting, en voor 'iets heel anders'. Het
toeval(?) wilde dat ik in een correspondentie <I>John Donne</I>
half-en-half meende te moeten citeren, dus, toen die mail de deur uit
was, ging ik dat eens goed natrekken. Het ging om het citaat: "<I>No
man is an Island</I>", dat bekend is als de eerste regel van een achtregelig gedicht met ergens aan het eind "<I>for whom the bell tolls</I>" wat <I>Hemingway</I> inspireerde tot de titel van zijn boek over de Spaanse Burgeroorlog.
<BR>Het blijkt een fragment te zijn van <I>Meditation XVII</I>.
Deze <I>Meditations</I> zijn een van de literaire vormen waarmee deze 'dichter en prediker' [1572-1631] de spirituele wereldliteratuur heeft verrijkt. Ik heb een paar van die <I>Meditations</I> gelezen, en toen kreeg ik inspiratie om een dringende vraag van een lezer te beantwoorden. [Niks 'dringende vraag' eigenlijk, ik heb een
'dringende behoefte' om daar over na te denken en --ooit?-- een
antwoord te geven].     
<BR>Die vraag luidt: "Je bent veel alleen; ben jij niet ontzettend eenzaam?" 
<BR>Mijn eerste reaktie is steeds botweg 'Nee!', maar dat is slechts de helft van het verhaal. Dat is precies waar ik eens goed over moet nadenken. Ik heb zelfs iemand beloofd hem daarover te schrijven, maar het lukt nog steeds niet.
<BR>Ik herinner mij het bekende boek van prinses Wilhemina die schreef: 'Eenzaam, maar niet alleen'. Ik zou er eigenlijk een moeten schrijven met de titel: 'Alleen, maar niet eenzaam'. Maar ik struikel meteen over mijn vraag of eenzaamheid wel bestaat, en <I>Donne</I>
schrijft &oacute;&oacute;k: <I>No man is an Island</I>.
Of slaat dat op all&eacute;&eacute;n en niet op eenzaam?
<BR>Gisteravond, op diner-visite bij Albert en Annelies, wezen ze mij op de eigenaardigheid van beide woorden 'een-zaam' en 'all-een', die beide het 'samen' en het 'een' zijn bevatten. Boeiend taalspel, waar wat kan ik ermee?
<BR>Thuisgekomen ging ik weer 'naar de dichters' en las nog wat van <I>John Donne</I>. Die brief over eenzaamheid moet nog maar even wachten. Ik laat het maar houden bij dit fragement uit <I>Meditation XVII</I>:
<BR>--"<I>No man is an island, entire of itself; every man is a piece of the continent, a part of the main. If a clod be washed away by the sea, Europe is the less, as well as if a promontory were, as well as if a manor of thy friend's or of thine own were: any man's death
diminishes me, because I am involved in mankind, and therefore never
send to know for whom the bells tolls; it tolls for thee</I>".
<BR>En nu terug naar <I>Plaxo</I> en <I>Mozy</I>.
<FONT FACE="Trebuchet MS" SIZE=1><BR>______________________
<BR>Over John Donne: fr.wikipedia.org/wiki/John_Donne en
en.wikipedia.org/wiki/John_Donne
<BR>Hier vind je 'alles' van hem: www.online-literature.com/donne/
<BR>Een boeiende en gevoelige analyse van Meditation XVII:
isu.indstate.edu/ilnprof/ENG451/ISLAND/index.html</FONT>
<BR><a href="dagbk87.htm#subtop">terug eerste dagboekregel</A>

<a name="4"></a>
<P><B>Cessenon sur Orb, Zaterdag 4 Augustus 2007</B>
<BR>Een Koreaanse wetenschapper zocht anderhalf jaar geleden --met succes-- publiciteit met zijn nieuwe methode om stamcellen te (re)produceren. Een <I>whistle blower</I> in de staf van deze publiciteitsgeile meneer <I>Hwang Woo-suk</I> bracht aan het licht dat de onderliggende gegevens waren vervalst. Vol schaamte werd dit bevestigd door de betrokken universiteit. 
<BR>Onderzoekers elders in de wereld hebben zich sindsdien in die 'nieuwe methode' verdiept, en ontdekten dat die wel degelijk leidt tot reproduktie. H&eacute;&eacute;l anders dan verwacht. Beter en effici&euml;nter zelfs. Alleen, in Korea misten ze de kennis om dit resultaat te onderkennen. Meneer <I>Hwang</I> wordt niet gerehabiliteerd: De vervalser! (100 woorden)
<FONT FACE="Trebuchet MS" SIZE=1><BR>_______________________
<BR>Ik heb dit uit Courier Internationel die naar een artikel in El Pa&iacute;s verwees en dat weer naar het allereerste nummer van het tijdschrift van de International Society for Stem Cell Research (ISSCR). Dit is de titel en summary:
<BR>Recombination Signatures Distinguish Embryonic Stem Cells Derived by
Parthenogenesis and Somatic Cell Nuclear Transfer
<BR>Kitai Kim, Kitwa Ng, Peter J. Rugg-Gunn, Jae-Hung Shieh, Oktay Kirak,
Rudolf Jaenisch, Teruhiko Wakayama, Malcolm A. Moore, Roger A.
Pedersen, and George Q. Daley, Cell Stem Cell, Volume 1, Issue 1:
June 7, 2007
<BR>Parthenogenesis and somatic cell nuclear transfer (SCNT) are two methods for deriving embryonic stem (ES) cells that are genetically matched to the oocyte donor or somatic cell donor, respectively. Using genome-wide single nucleotide polymorphism (SNP) analysis, we demonstrate distinct signatures of genetic recombination that distinguish parthenogenetic ES cells from those generated by SCNT. We applied SNP analysis to the human ES cell line SCNT-hES-1, previously claimed to have been derived by SCNT, and present evidence that it represents a human parthenogenetic ES cell line. Genome-wide SNP analysis represents a means to validate the genetic provenance of an ES cell line.
<BR>ISSCR: http://www.cellstemcell.com/
<BR>MALEN RUIZ DE ELVIRA, El fraude coreano de las c&eacute;lulas madre resulta ser un logro cient&iacute;fico,El Pa&iacute;s,03082007
<BR>http://www.elpais.com/articulo/sociedad/fraude/coreano/celulas/madre/resulta/ser/
<BR>logro/cientifico/elpepusoc/20070803elpepisoc_3/Tes
<BR>Courrier International SCIENCE, D&eacute;couvreur malgr&eacute; lui, 3 ao&ucirc;t 2007 
<BR>http://www.courrierinternational.com/imprimer.asp?obj_id=76492
<BR>LEUK HE! BIJNA 300 WOORDEN OVERBODIGE DOCUMENTIE BIJ 100 WOORDEN ESSENTIE</FONT>
<BR><a href="dagbk87.htm#subtop">terug eerste dagboekregel</A>

<a name="5"></a>
<P><B>Cessenon sur Orb, Zondag 5 Augustus 2007</B>
<BR>Juni 2006 werd in Parijs een secretaresse ontslagen omdat ze een blog publiceerde over haar werkplek. Alleenwonende moeder met kind, Engelse in Parijs. De blog heet '<I>petiteanglaise</I>'. Totaal onherkenbare kantoornaam, evenals de namen van de collega's. Ik vond 'm  'geestig' en 'spits', en ik was niet de enige!! Door het ontslag ging de populariteit pijlsnel omhoog. Diverse uitgevers wilden de blog als boek publiceren, maar zij schreef een boek dat in januari verschijnt. Diverse vertaalrechten zijn al verkocht, ook NLse. Eergisteren is de werkgever veroordeeld tot de eis: Twee jaar salaris en onkosten. Dat begint wat op <I>Rowling</I> te lijken. (100 woorden)<FONT FACE="Trebuchet MS" SIZE=1><BR>_______________________
<BR>Het nieuwtje: http://www.petiteanglaise.com/archives/2007/08/03/newsflash/
<BR>Hilarische analyse van de ontslagbrief:
<BR>http://maitre.eolas.free.fr/journal/index.php?2006/07/20/405-la-lettre-de-licenciement-de-petite-anglaise
<BR>Over het komende boek: http://www.petiteanglaise.com/petite-anglaise-the-book
<BR>Belgisch persbericht over ontslag: http://www.nieuwsblad.be/Article/Detail.aspx?articleID=DMF19072006_031</FONT>
<BR><a href="dagbk87.htm#subtop">terug eerste dagboekregel</A>

<a name="6"></a>
<P><B>Cessenon sur Orb, Maandag 6 Augustus 2007</B>
<BR>Vanmorgen wilde ik vier uur lopen om later in de week de jaarlijkse wandeling naar mijn broer in <I>Olargues</I> ontspannen te kunnen lopen: Dertig km, ruim vijf uur. Met mijn dagelijkse portie van twee uur was  ik de vorige week streng geweest. Gisteren liep ik 'dus' drie uur. Maar vandaag werd het vijf. Foutje!
<BR>De wandeling naar <I>Saint-Nazaire-de-Laderez</I>, waar ik op een heuvel een <I>Ermitage</I> zou bezoeken, duurde niet 1.00u, zoals mijn geheugen zei, maar 100min. Naar de <I>Ermitage</I> [368m '<I>dénivelé</I>'] klom ik 50min, genoot 10min van het uitzicht, en daalde in 40min. Dat maakte 300 minuten. (100 woorden)
<BR><a href="dagbk87.htm#subtop">terug eerste dagboekregel</A>

<a name="7"></a>
<P><B>Cessenon sur Orb, Dinsdag 7 Augustus 2007</B>
<BR>In het jaar 1907 waren er twee 'arbeidersopstanden', op heel  verschillende plaatsen in de wereld, waarbij doden vielen. Die worden nu  herdacht. 
<BR>De eerste was in <I>Iquique</I>, in het Noorden van <I>Chili</I>  waarover ik heb geschreven toen ik daar was, en navraag deed naar de  details. Ik kwam er op omdat het werd genoemd in een boekje met brieven  van een 11 jarig  meisje --dochter een '<I>big shot</I>' in de  salpetermijnen-- aan haar grootmoeder in Schotland. Ik heb toen enkele  van deze 'Lieve-Omabrieven' in Mijn Dagboek vertaald.
<BR>De andere 'rel' was hier in de <I>Languedoc</I>. Het ging om  demonstraties vanaf April van dat jaar. Het was géén klasse-conflict.  Zeker niet in het begin. Dat is het wèl geworden. Het waren  demonstraties die verband hielden met valse concurrentie in de wijn. Een  wet [uit Parijs!] stond toe dat ingevoerde wijnen uit Spanje, Italië en  Algerije werden 'behandeld' met suiker omdat dat meer belasting in het  (staats!-)laatje bracht, maar de wijn van de streek verloor zijn  concurrentie-positie. En de oogst was tóch al slecht geweest de  voorgaande jaren ... 
<BR>Wijnbouwers en arbeiders demonstreerden –aanvankelijk-- samen tegen  deze valse concurrentie. De demonstraties werden steeds groter en  bereikten de 100.000 op 5 Mei in <I>Narbonne</I>. Het leger schoot op de  massa. Twee doden. De werkgevers begonnen massaal mensen te ontslaan en  lonen te verlagen. Toen veranderde het karakter van de strijd. Op 19  Juni vielen twee doden, en de dag later nog eens vijf, óók in  <I>Narbonne</I>.
<BR>Het 17e Regiment Infanterie, met voornamelijk jongens uit de streek   [negen uit <I>Cessenon</I>] dat 'veiligheidshalve' was geconsigneerd in  een kazerne in <I>Agde</I>, raakte verbolgen over het gedrag van 139e  Regiment <I>Curassiers</I> dat in Narbonne opereerde, en slaat aan het  muiten. Ze roven het kruithuis leeg, en marcheren naar <I>Béziers</I>. Dat  brengt het conflict op nationaal niveau. <I>Clemenceau</I>, genaamd  <I>Le Tigre</I>, wil de muiters om-en-om fusilleren. ['Decimeren' is al  sinds de Romeinen een gebruikelijk middel om muitende soldaten tot de  orde te roepen]. Door het ingrijpen van enkele generaals krijgen de  muiters een strafoverplaatsing naar Tunesië naar een gevaarlijke zône.  Acht van de negen jongens van <I>Cessenon</I> overleefden deze straf. Er  wordt een lovend lied gemaakt op de 'dapperen van het 17e'.
<BR>In <I>Iquique</I> was het wél een arbeidsconflict, maar het begon  met een vredige optocht waar vrouwen en kinderen meeliepen. De arbeiders  kregen betaald in 'penningen' die alleen in winkels van de  salpetermijnen konden worden gebruikt. Het inwisselen tegen 'ècht' geld  was eenzijdig drastisch beperkt. Tienduizend mensen waren op de been.  Dáár werden onverwacht de mitrailleurs op gezet. Tussen  1500 en 3500  doden.
<BR>Kennissen in <I>Iquique</I> --en kennissen hier in streek-- zie ik  bezig met herdenkingen en manifestaties. Wat me opvalt is dat ze zich  verbazen dat het toen zo 'gewoon' was om onwillige arbeiders neer te  schieten, en ze te behandelen als een muitende compagnie soldaten.  Daarom zijn de herdenkingen belangrijk. Ik ben namelijk bang dat de  volgende generatie het weer 'gewoon' gaat  vinden.
<FONT FACE="Trebuchet MS" SIZE=1><BR>________________________ 
<BR>Mijn Dagboek 2 februari 2005  <BR>La Matanza de Iquique  www.centenariosantamaria.cl/
<BR>Opstand in de Languedoc:  http://fr.wikipedia.org/wiki/R%C3%A9volte_des_vignerons_du_Languedoc_en_ 1907
<BR>Blog Rassembler á gauche 34 
<BR>http://lrassemblezagauche.midiblogs.com/archive/2007/03/19/revolte-vigneronne-1907-gloire-au-17-eme.html
<BR>Artikel JacquesCros.doc [met oa foto's van jongens uit Cessenon]:http://www.box.net/shared/1rvimusfdv
<BR>Chanson Gloire au 17ème:http://lrassemblezagauche.midiblogs.com/files/gloire_au_17e.mp3
</FONT>
<BR><a href="dagbk87.htm#subtop">terug eerste dagboekregel</A>

<a name="8"></a>
<P><B>Cessenon sur Orb, Woensdag 8 Augustus 2007</B>
<BR>Flessenwater, en met name
ge&iuml;mporteerd flessenwater, schijnt de Amerikanen hoog te zitten,
want vanmorgen verscheen er w&eacute;&eacute;r een <I>editorial</I>
over in NYT. Het lijkt te zeggen: "OK, laat die discussie over
die smaak maar zitten, maar die <I>recycling</I> kan beter", en
dan dringen ze aan op wetgevingen die in verschillende staten al
bestaan om statiegeld te verplichten en daarbij met name ook de
plastic flessen te betrekken. Maar de drankenhandel en -industrie
ziet dat niet zitten en gebruikt haar politieke en media-macht om de
aandacht af te leiden: "Laten we het nou niet moeilijker maken
als het al is, het gaat maar om 1% van de totale '<I>waste</I>'."
Of schrijft honend: "Wat? Kraanwater lekker? Waarom kopen al
die mensen voor veel geld dan dat flessenwater?" [Daarbij
suggererend dat in dit 'woeste consumptiefeest' rationele
beslissingen de bovenhand hebben; d&agrave;t kun je natuurlijk niet
tegenspreken zonder door de mand te vallen over je eigen gedrag].
<BR>In een eerdere <I>editorial</I>
was gezegd dat lege flessen prachtig --en z&eacute;&eacute;r gewild--
uitgangsmateriaal zijn voor talloze produkten, <I>fleece</I> wordt
genoemd, en kwaliteitskoffers. Iemand uit de petrochemische industrie
bevestigt dat, en voegt corrigerend toe dat  het aantal <I>barrels</I>
aardolie om die flessen in 2006 te maken niet 1,5 maar 17miljard was.
M&eacute;&eacute;r dat een factor tien. En dat is z&oacute;nder de
energie die nodig is om de flessen de vullen en te vervoeren, zegt
hij erbij. Dat alles lees ik in de Ingezonden Brieven. D&aacute;&aacute;r
lees je soms m&eacute;&eacute;r over wat er aan de hand is dan in een
<I>editorial</I>. Deze <I>editorial</I> beperkt zich tot het politiek
haalbare, en wijst op 'interessante ontwikkelingen', met name in
<I>Philadelphia</I>, waar de lokale overheid experimenteert met per
pond betalen(!) aan huiseigenaren als ze bepaald afval gesorteerd
aanbieden ["<I>to pay homeowners by the pound for recycled
trash</I>"]. Dat is nog eens wat anders dan 'stortingsrechten'
betalen, zoals hier in F, in NL en in Spanje. 
<BR>Het doet mij opeens denken
aan het strand van <I>Iquique</I> (Chili) waar de allerarmsten het
'om strijd' gemunt hadden op weggegooide drankblikjes van de
(gegoede) burgerij. Als ze die op een bepaalde manier sorteerden,
pletten en bundelden kregen ze daarvoor 'geld'. Een 'habbekrats'
wellicht, maar ik zag voortdurend jongetjes met een reuzebundel op
hun nek over het strand lopen naar de opkopers die bij een gammel
vrachtautootje stonden de wachten met een <I>unster</I> in de hand.
<BR>Dat vereist natuurlijk een
maatschappij met veel armen. Met het in de watten leggen van de
superrijken [<I>the filthy rich</I>] zijn we al op weg daarheen, hier
in 'Het Rijke Westen' 
<BR><I>Pascal Bruckner</I>,
waarvan ik nog steeds <I>La Tentation de l'Innocence</I> lees,
citeert een boek met de intrigerende titel <I>Du bon usage des
pauvres</I>. Dat lijkt hier van toepassing te zijn. Per slot, als wij
ons, zoals <I>Bruckner</I> beweert, vastbijten in een 'woest
consumptiefeest', Wie dekt dan te tafel? Wie doet de afwas? Het is
dus 'goed' dat er armen zijn. Het is een wezenlijk deel van Onze
Welvaart.<FONT FACE="Trebuchet MS" SIZE=1>
<BR>_____________________________
<BR>EDITORIAL,
Giving Bottles a Second Life, NYT, August 8, 2007
<BR>http://www.nytimes.com/2007/08/08/opinion/08wed3.html?th&amp;emc=th
<BR>Philippe
Sassier, Du bon usage des pauvres: histoire d'un th&egrave;me
politique (XVIe-XXe si&egrave;cle) Fayard, 1990. ISBN: 2213024537
9782213024530  OCLC: 21862663 Eerder hierover: Mijn Dagboek van 2 aug jl.
</FONT>
<BR><a href="dagbk87.htm#subtop">terug eerste dagboekregel</A>

<a name="9"></a>
<P><B>Cessenon sur Orb, Donderdag 9 Augustus 2007</B>
<BR><I>Libération</I> maakte gisteren melding van een vertaling in het Frans van <I>Harry Potter</I> Zeven door een scholier van 16 jaar. Binnen enkele dagen stond die op het internet. Hulde! Ghislaine had er vier dagen voor nodig, alléén voor het lezen. De officiële Franse vertaling komt pas eind Oktober, en de benadeelde(?) uitgever <I>Gallimard</I> heeft al laten weten dat het om een bijna-professionele kwaliteit gaat. 
<BR>Er blijkt echter een hele ondergrondse vertaalcultuur te bestaan. Een groep Duitse scholieren had zich op tijd in de startblokken gezet, en leverde een vertaling in twee dagen. HP6 hadden ze indertijd ook zo aangepakt. (100 woorden)<FONT FACE="Trebuchet MS" SIZE=1>
<BR>__________
<BR>Fan du jeune sorcier, ce garçon de 16 ans risque de lourdes sanctions financières, LIBERATION, mercredi 8 août 2007, http://www.liberation.fr/actualite/societe/271311.FR.php
<BR>Journal d'un avocat (blog) analyseert de juridische consequenties, maar in de reakties daarop vond ik gegevens over die ondergrondse vertaalcultuur: http://www.maitre-eolas.fr/index.php</FONT>
<BR><a href="dagbk87.htm#subtop">terug eerste dagboekregel</A>

<a name="10"></a>
<P><B>Cessenon sur Orb, Vrijdag 10 Augustus 2007</B>
<BR><I>Wesley K. Clark</I> was '<I>supreme commander of NATO</I>' toen hij in
2000 met pensioen ging. Hij heeft sindsdien een indrukwekkende
wetenschappelijke en politieke carri&egrave;re gemaakt. In NYT van
eergisteren gaat hij in de aanval tegen de regering <I>Bush</I>
met een '<I>case study</I>', een 'gevalstudie'. 
<BR>'<I>Case
studies</I>' behoren tot een leer-
en onderzoeksmethode die allereerst bij de rechtenstudies is
ontwikkeld, en in de 19de eeuw --na <I>Clausewitz</I>!--
furore maakte in de 'wetenschappelijke' opleiding van militairen. In
1904 werden ze door '<I>Harvard</I>'
toegepast op '<I>business</I>',
en 'gevalstudies' zijn sindsdien niet meer weg te branden uit
managementopleidingen. 
<BR>Er zijn slechte toepassingen, en ook Harvard ontkwam niet aan
verstarring van deze 'methode' die --mits niet-'dogmatisch'
aangepakt-- z&eacute;&eacute;r veelzijdig, creatief &egrave;n
inzichtverrijkend is. In de handen van een militair van dit kaliber
zal het een effectief wapen zijn. Voor <I>Clark</I>
is dit slechts &eacute;&eacute;n schermutseling voor een hoger doel: 
<BR>--"<I>Cases like this illustrate that in the years since 9/11, the Bush
administration&rsquo;s approach to terrorism has created more
problems than it has solved</I>",  zegt hij 'terloops'. [Wellicht zit er nog een andere 'afrekening'
onder, want het voortijdig ontslag van <I>Clark</I>
als <I>supreme commander</I> in 2000 had een 'politiek luchtje'.]
<BR>De '<I>case</I>' gaat over de verwarring die de regering <I>Bush</I>
systematisch cultiveert als het over terroristen gaat door ze
"<I>unlawful combatant</I>" te noemen. Dit woord wordt systematisch gebruikt om de kampen en de
methodes van --bv-- <I>Guant&aacute;nomo</I>
te rechtvaardigen. Door terroristen '<I>combatant</I>'
te noemen erken je ze als 'strijder in een oorlog'. Dat is teveel
eer. De combattant onderscheidt zich van de burger omdat hij speciale
'rechten' heeft. Hij mag --oa-- doden zonder daarvoor vervolgd te
worden. Die verwarring is hoogst gevaarlijk voor de mensenrechten, de
scheidingslijn burger-miltair moet met de grootste zorgvuldigheid
worden gehandhaafd. <I>Clark</I>
--ten tijde van de Balkanoorlogen-- werd daar met de neus op gedrukt,
want juist totalitaire regimes proberen 'met alle middelen' die
scheidingslijn te vervagen. Door de uitdrukking '<I>unlawful
combatant</I>' erkent de Amerikaanse
regering deze 'verhullende' pogingen van <I>Al Qaeda</I>.
Dat leidt tot onnodige complicaties in de strijd tegen terrorisme.
<BR><I>Clark</I>
betoogt dat terroristen als 'moderne piraten' moeten worden beschouwd
en dat ze daarom 'misdadigers' zijn [zij het van een bijzondere soort
waarvoor 'desnoods' speciale wetten moeten worden gemaakt, en
waarvoor 'desnoods' de hulp van de militairen moet worden ingeroepen]
en met burgerwetten moeten worden aangepakt. Op straffe van verlies
van wezenlijke mensenrechten.
<BR>Het gaat dus over de bevestiging die op het hoogtepunt van de koude
oorlog nog eens werd gedaan door de <I>Supreme Court</I>
over de "<I>deeply rooted and ancient opposition in this
country to the extension of military control over civilians</I>".
<BR>De macht van 'het militaire' over 'de burgers' is wezenlijk onderdeel
van dictaturen. Een staatshoofd is sowieso [formeel] opperbevelhebber
van de strijdkrachten, maar er moet een 'cultuur' blijven die
toepassing van dat recht met veel zorg omkleedt. <I>Bush</I>
moet tijdig de pas worden afgesneden in zijn onmiskenbare streven
naar m&eacute;&eacute;r macht voor de president om ook deze
scheidinglijn te overschrijden. Dat maakt de '<I>case</I>'
van <I>Clark</I> duidelijk. Dat is het belang van zijn betoog.
<BR><FONT FACE="Trebuchet MS" SIZE=1>___________________
<BR>WESLEY K. CLARK and KAL RAUSTIALA, Why Terrorists Aren&rsquo;t Soldiers NYT
August 8, 2007.pdf in mijn webarchief. 
<BR>Bij wijze van experiment heb ik dat artikel ook toegankelijk gemaakt via 
http://www.box.net/shared/jtha2kjtl9 [laat je ervaring weten svp]
<BR>Verder: http://fr.wikipedia.org/wiki/Wesley_Clark 
http://en.wikipedia.org/wiki/Wesley_Clark
</Font>
<BR><a href="dagbk87.htm#subtop">terug eerste dagboekregel</A>

<a name="11"></a>
<P><B>Cessenon sur Orb, Zaterdag 11 Augustus 2007</B>
<BR><I>Olargues</I> heeft een rijk muziekleven --voor zo'n 'afgelegen' stadje ;-)
<BR>Er staat de <I>&Eacute;glise St Laurent</I> met een prachtig orgel, en in de nabijgelegen kerk van <I>St Vincent d'Olargues</I>, en in de <I>Prieur&eacute; de St Julien</I>, is  er regelmatig kamermuziek. Gisteravond was ik in <I>Olargues</I> bij een orgelconcert door <I>Laurent Gallice</I>, de '<I>Organiste Titulaire</I>' van de <I>Cath&eacute;drale de Saint-Pons de Thomi&egrave;res</I>.
<BR><I>Gallice</I> is een jonge enthousiaste organist met een eigenwijs programma dat hij genoegelijk toelichtte. Een openbaring! Vooral de zeven (z&eacute;&eacute;r) korte stukjes van <I>Wolfgang Ebner</I>: '<I>Pi&egrave;ces d'orgues de deuxi&egrave;me ton</I>' raakten mij. 
Ik zou die met&eacute;&eacute;n weer willen horen. (100 woorden)
<FONT FACE="Trebuchet MS" SIZE=1><BR>_________
<BR>http://www.orgue-saint-pons.org/laurent_gallice.htm en http://de.wikipedia.org/wiki/Wolfgang_Ebner
</FONT>
<BR><a href="dagbk87.htm#subtop">terug eerste dagboekregel</A>

<a name="12"></a>
<P><B>Cessenon sur Orb, Zondag 12 Augustus 2007</B>
<BR>In de begintijd van het mens- en milieuvriendelijk denken in de jaren 60
was er o.a. een stroming die vond dat groente, fruit --eten in het
algemeen-- zo dicht mogelijk bij de consumptie-regio moest worden
gekweekt. Daarvoor waren allerlei redenen, maar &eacute;&eacute;n
daarvan was de 'milieu'-vriendelijkheid van de korte transportlijnen.
Een andere stroming daarentegen pleitte voor --bijvoorbeeld--
speciale algen uit Japan die bijzonder 'mens'-vriendelijk zouden
zijn. Ik meen dat die standpunten toentertijd respectievelijk
'biologisch-dynamisch' en 'macrobiotisch' heetten. 
<BR>Deze beide op zichzelf juiste uitgangspunten zijn steeds in conflict gebleven. Met name het energie-vretende lange-afstandstransport werd heftig becritiseerd. Terecht, want daar zat bovendien een principi&euml;el vervalsende factor in wegens de oneigelijk-lage 'kosten' van retourvracht. Daardoor spitste de discussie zich toe op '<I>food miles</I>'. 
<BR>Later speelde de beschikbaarheid van water een grote rol in de discussie. Toen ik in 2004 in de <I>Kalahari</I> woestijn, in <I>Upington</I>, in de water-verdeel-problematiek dook [zie 29 feb, 13x in mrt en 7 apr 2004 e.v.] bleek dat men het kweken van groente met 'duur' water beter aan <I>Botswana</I> kon overlaten waar men 'energieloos' over genoeg water beschikte. 
<BR>Je kon zelfs uitrekenen dat de lokale wijncultuur 'goedkoper' aan Frankrijk kon worden overgelaten, of aan de zuidelijke streken van Zuid-Afrika.
Maar zo werkt dat niet. Daar bleek dat er nog heel andere factoren een rol speelden. 
<BR>Datzelfde geldt voor de kritiek hier in Frankrijk op de intensieve irrigatiecultuur van
ma&iuml;s voor veevoeder gedurende de droogte van 2005. ["... 68% van het totale Franse waterbudget naar de landbouw ... de ergst
getroffen departementen vallen samen met de watervretende maiscultuur ... een golfbaan kost evenveel water als 3000 stadse mensen ...". Zie 11 aug 2005]
<BR> Het optimale water- en energiegebruik berekenen is dus 'nogal moeilijk' en moet van geval tot geval worden berekend. Laat staan de "overige overwegingen"! Laat staan ons gedrag aanpassen aan deze inzichten!
<BR>De <I>Lincoln University</I> in <I>Christchurch</I> in Nieuw Zeeland heeft zich aan zo'n berekening gewaagd, en komt voor de
dag met een ['<I>peer reviewed</I>'] onderzoek waarbij 'alle' factoren van het energieverbruik worden meegenomen: watergebruik, oogsttechnieken, gebruik van duurzame energie, energie in de kunstmest, transport, CO2 opname en uitstoot, enz.
<BR>Toegepast op lamsvlees 'produceert' 1 ton NZs lamsvlees in Londen [ondanks 11.000 <I>miles</I> per boot] 1520 <I>pounds</I> CO2,
terwijl Brits lamsvlees op 6280 <I>pounds</I> komt als het in Londen arriveert. Een factor vier!! 
<BR>Dat komt vooral omdat de weiden er niet zo vruchtbaar zijn, en de Engelse boeren met 'fabrieksvoer' moeten bijvoeren. Het verschil zit dus niet
alleen in de '<I>food miles</I>', het zit in de energiekosten over de  hele levenscyclus van  het produkt en de produktie.
<BR>Dergelijke getallen gelden ook voor fruit en melkprodukten.
<BR>Er moet dus veel '<I>rethinking</I>' worden gedaan. Misschien is de regel "<I>Eat Local</I>"
wel een goede algemene regel, er zijn z&eacute;&eacute;r drastische uitzonderingen.
<FONT FACE="Trebuchet MS" SIZE=1><BR>____________<BR>
JAMES E. McWILLIAMS, Food That Travels Well, NYT,August 6, 2007.pdf in mijn webarchief.
<BR>Persbericht van Lincoln University: http://www.lincoln.ac.nz/story2110.html
</FONT>
<BR><a href="dagbk87.htm#subtop">terug eerste dagboekregel</A>

<a name="13"></a>
<P><B>Cessenon sur Orb, Maandag 13 Augustus 2007</B>
<BR>Ik vroeg mij vaker af of spam wel ergens voor dient, maar de <I>S&uuml;ddeutsche</I> kwam dezer dagen met een concreet voorbeeld hoe '<I>Internetkriminelle</I>' er geld aan verdienen. Het gaat om '<I>pennystocks</I>', aandelen die voor een paar cent verkocht worden. Met massieve spammail proberen zij die koers [tijdelijk!] op te drijven. 
<BR>Natuurlijk hebben die <I>Kriminelle</I> zelf het nodige ervan ingekocht. De koers van de z&eacute;&eacute;r onbekende <I>Prime Time Stores Inc</I> ging zodoende kortgeleden opeens 30% omhoog, en de dag erna nog eens 14,8%. Kassa!
<BR>Verder meldt de <I>S&uuml;ddeutsche</I> 'malaise' aan het virusfront. G&eacute;&eacute;n creativiteit! Dat is slecht voor de anti-virusbedrijven. (100 woorden)<FONT FACE="Trebuchet MS" SIZE=1>
<BR>____________
<BR>Helmut Martin-Jung, Nur noch primitive Schadprogramme,Sueddeutsche,10.08.2007.pdf
<BR>URL: /computer/artikel/685/127482/article.html
<BR>http://www.pennystocks.org/ en http://www.pennystocks.com/
<BR>http://de.wikipedia.org/wiki/Penny-Stock en http://de.wikipedia.org/wiki/Aktienspam
</FONT>
<BR><a href="dagbk87.htm#subtop">terug eerste dagboekregel</A>

<a name="14"></a>
<P><B>Cessenon sur Orb, Dinsdag 14 Augustus 2007</B>
<BR>De vakantie van <I>Sarkozy</I> in de VS is een symbool --of beter, een van de vele symbolen-- die de Franse president uitstraalt dat het “allemaal anders is geworden”. <I>Roger Cohen</I>, in een column voor IHT, die door NYT is overgenomen, laat nog eens zien hoe <I>De Gaulle, Giscard d'Estaing, Mitterrand</I> en <I>Chirac</I> hun vakantie doorbrachten: De 'hoogheid' en de 'eeuwigheid' van hun functie beperkten de keuze.
<BR>Zo niet <I>Sarkozy</I>. Hij wil verkeren met de superrijken, de nieuwe geldadel, de machtigen. <I>Cohen</I> voorspelt dat er in September aan de <I>Sorbonne</I> een cursus over de "Semiotiek van de Presidentiële Vakanties" wordt gedoceerd. 
(100 woorden)<FONT FACE="Trebuchet MS" SIZE=1>
<BR>____________
<BR>ROGER COHEN, Sarkozy Surfs the U.S.A.NYT, August 5, 2007.pdf  in mijn webarchief.</FONT>
<BR><a href="dagbk87.htm#subtop">terug eerste dagboekregel</A>

<a name="15"></a>
<P><B>Cessenon sur Orb, Woensdag 15 Augustus 2007</B>
<BR>De 35-urige werkweek bestaat nu officiëel tien jaar, en heeft al heel wat pennen in beweging gebracht. De waarheid over zijn herkomst en zijn effecten ligt verborgen onder dikke lagen politieke 'leugens'. Het heeft rechts èn links verdeeld. Het 'slechte' ervan wordt aan links toegerekend --dat is althans de manier waarop <I>Sarkozy</I> c.s. het zouden willen. Het 'goede' ervan wordt slechts in 'geheime' rapporten onderkent. De werkgevers mogen dan openlijk aantrappen tegen die "vermaledijde 35 uur", ze willen ook niet terug naar de tijd daarvóór, want het heeft de totaal verstarde onderhandelings-ruimte met de vakbonden aanzienlijk verbreed. Evenals een versoepeling van het ontslagrecht en aanstellingsvoorwaarden.
<BR>Door die arbeidstijdverkorting gebeurde in F wat ik als jong ingenieur van nabij meemaakte toen NL overging naar de 5-daagse werkweek, de Zaterdag afschafte als werkdag, en van de 'onaantastbare standaard' van 48 uur naar 40 resp. 38 uur overging. 'Minder werken, maar béter!' was de toenmalige slogan. Iedereen werkte daar positief aan mee, en veel taken werden 'geherformuleerd'. Het 'zoemde' van nieuwe ideeën over werk- en taakverdeling. Niet iedereen vond dat even leuk, want sommigen raakten hun 'luizenbaantje' kwijt. Maar de produktiviteit-per-uur steeg!!
<BR>Dat laatste gebeurde in Frankrijk ook, maar het werd steeds 'ontkend'. Intussen steeg tussen de economische welvaart tussen 1998 en 2002, en constateert afgelopen Juni een rapport van HSBC (een bank!) dat "voor het eerst in 2006" (!) de verkorte arbeidstijd *niet* door productiviteitsstijging werd gecompenseerd. [De voorafgaande jaren was dat dus wèl het geval].
<BR><I>Claire Guélaud</I>, in <I>Le Monde</I> van gisteren, haalt de 'geschiedenis' van die '35 uur' nog eens aan: Een idee dat uit de XIXe eeuw stamt, met [toen] als belangrijkste doel de erbarmelijke arbeidsomstandigheden te bestrijden, en aan 'arbeid' een positieve waarde mee te geven. Later wordt het van stal gehaald om werkeloosheid te bestrijden: "Arbeid eerlijk verdelen". 
<BR>De politiek gekleurde rapporten over die 'niet-zichtbare' produktiviteitsstijging die de laatste tien jaar kenmerkten, kwamen niet verder dan 'neutraal'. "Het heeft géén doorslaand effect".
<BR>De sociologische rapporten daarentegen vermeldden dat de loon- en salaristrekkers een heel andere kijk op hun werk en de relatie met hun privé-leven hadden gekregen. [Precies wat ook gebeurde in NL bij de toenmalige 'arbeidstijdverkorting']. Dat heeft in Frankrijk de "kwaliteit van de arbeid" op de agenda gezet als nooit tevoren. En ... op de agenda van <I>Sarkozy</I>, de agenda van 'rechts'. Daarmee heeft links een klassiek gebied van economisch-maatschappelijke aktie en "linkse ideologie" verloren. Dat maakt links nóg meer ontredderd.
<BR>Dus, als je binnenkort weer uithalen naar "Die Slechte 35 Uur" beluistert van werkgevers of van politiek rechts, herinner je dan de analyse van <I>Claire Guélaud</I>. 
<FONT FACE="Trebuchet MS" SIZE=1><BR>_______________________
<BR>Claire Guélaud, Rétrocontroverse-1997, les 35 heures pour créer de l'emploi LE MONDE 14.08.07.pdf in mijn webarchief.</FONT>
<BR><a href="dagbk87.htm#subtop">terug eerste dagboekregel</A>

<a name="16"></a>
<P><B>Cessenon sur Orb, Donderdag 16 Augustus 2007</B>
<BR>Vandaag geen stukje.
<BR><a href="dagbk87.htm#subtop">terug eerste dagboekregel</A>

<a name="17"></a>
<P><B>Cessenon sur Orb, Vrijdag 17 Augustus 2007</B>
<BR>Vanmorgen een mailtje van Piet:
<BR>--”Waarom noemde je Woensdag bij die '35 uur' alleen 'sociologische rapporten' als bewijs van die 'veranderde kijk'? Je weet toch dat het boek van die psycho-analytica en econome <I>Corinne Maier</I> --<I>Bonjour Paresse</I>-- al een paar jaar met 20.000 per week over de toonbank gaat? Zij legde de Franse 'arbeids(on)lusten' toch al bloot?”
<BR>--”Inderdaad, Piet, niet aan gedacht. <I>Shame upon me!</I> Ik denk dat 'sociologische rapporten' [van mannen] het beter doen als 'bewijs' dan een populair boek van een vrouw. Ik zat in hetzelfde valluik als <I>Claire Guélaud</I>. Ik ben vlug <I>Bonjour Paresse</I> gaan nalezen.  <BR>(100 woorden)
<FONT FACE="Trebuchet MS" SIZE=1><BR>____________________
<BR>Eerder schreef ik over Bonjour Paresse: 23 Sep en 25 Nov 2004 en 9 jan en 1 Apr 2006
<BR>In mijn archief en stuur je dit op verzoek: Corinne Maier, French Twist, NYT, mar 31, 2006.pdf  
<BR>Eric Fottorino, Incomprehension, Le Monde 24.03.06.pdf 
<BR>CORINNE MAIER, The French Disconnection NYT January 8, 2006.pdf
<BR>Claire Guélaud, Rétrocontroverse-1997, les 35 heures pour créer de l'emploi LE MONDE 14.08.07.pdf
</FONT>
<BR><a href="dagbk87.htm#subtop">terug eerste dagboekregel</A>

<a name="18"></a>
<P><B>Cessenon sur Orb, Zaterdag 18 Augustus 2007</B>
<BR><I>Le
Monde</I> van gisteren schreef dat precies 25 jaar geleden, 17 augustus 1982, de CD door <I>Philips</I>
in <I>Hannover</I> werd ge&iuml;ntroduceerd. Dat zette "mijn herinneringen" aan het
werk over mijn allereerste kontakten met dat basisidee.
<BR>Het moet kort v&oacute;&oacute;r 1970 zijn geweest, want dat jaar ging ik
weg bij <I>Philips</I>, dat mijn baas <I>Fokke Merjenberg</I>
mij meenam naar een "z&eacute;&eacute;r vertrouwelijke"
bijeenkomst van het Natuurkundig Laboratorium, het '<I>NatLab</I>'.
Dat gebeurde wel vaker. Het ging om bijeenkomsten van een <I>think
tank</I> waar [soms zeer geavanceerde] idee&euml;n van pure <I>technology push</I>-herkomst werden getoond aan technisch-commerci&euml;le ingenieurs om eens na te denken over verdere 'sturing' van zo'n idee naar 'markttoepassing'. <I>Fokke</I>
was daar 'vast lid' en nodigde --in diepste vertrouwelijkheid-- 'gasten' uit zoals ik. 
<BR>Ik zag daar ooit een demonstratie van het printen van een A-viertje in vier seconden, met de belofte dat deze techniek tzt in staat zou zijn het in &eacute;&eacute;n seconde te doen. Dat was een wonder in die dagen, want het idee van computers was v&eacute;r weg en PC's waren 'nergens'.
<BR>De onderzoekers legden ons uit dat door de voortschrijdende <I>laser</I>-techniek,  de opkomende miniaturisering van electrische circuits, de 'digitale audio', en <I>last but not least</I>
de <I>know-how</I> bij Philips zelf op het gebied van de massafabricage van de vrij nieuwe '<I>minigroove</I>' grammofoonplaten, er een mogelijkheid bestond om een "schijf" te maken ter grootte van een toenmalige "lp" waarop --bijvoorbeeld!-- 'alles' van <I>Mozart</I>
zou staan. Of alles van <I>Beethoven</I>.Of op een paar schijven 'alle klassieke muziek'. 
<BR>--"Het zou de dood kunnen betekenen van de hele platenindustrie", was een van de doem-visioenen. 
<BR>Maar het kon ook iedere ochtend in de bus vallen --samen met de krant-- met --bijvoorbeeld!-- het TV-Journaal van de vorige dag, want de drager hoefde geen harde plaat te zijn: Soepel en oprolbaar kon ook. Snelle massa-reproductie voor een 'paar stuiver' --als een krant-- hoorde tot de realistische mogelijkheden. Zo werden we "ingepraat".
<BR>Kort daarvoor waren <I>Philips</I> en <I>Sony</I> het eens
geworden over de standaard van de <I>Compact Cassette</I>
[Audio!, <I>Grundig</I> lag dwars en verloor]. Die zegetocht was n&egrave;t begonnen. Van video-cassettes <I>VHS</I>, <I>V2000</I> en <I>Betamax</I> was nog geen sprake, wellicht w&egrave;l als gerichte [geheime] produkt-ontwikkeling, maar niet op de markt.
<BR>De <I>laser</I>-techniek maakte het lezen contactloos. Dus geen slijtage en ruis. 'Digitaal' maakte het toegankelijk voor inmiddels ontwikkelde wiskundige technieken van foutcorrectie en sturing, en maakte de kwaliteit onafhankelijk van de snelheid van de naald in de groef. De 'schijf' had trouwens niet &eacute;&eacute;n
groef, maar concentrische genummerde cirkels die --bijvoorbeeld!--
het switchen van het ene deel naar het andere eenvoudig maakte. Bij
een plaat of tape was dat principi&euml;el veel moeizamer.
<BR>Lang hoorde ik er niet van. Per slot was ik 'buitenstaander'. In 1978 kwam <I>Philips</I> voor de dag met een concreet product: Een <I>Video Disk</I> ter grootte van de toenmalige "lp" met een <I>Video Disk Player</I> met ongeveer wat de huidige [video] DVD kan. Dat was de eerste keuze. Het was g&eacute;&eacute;n succes. Het was wellicht zijn tijd te ver vooruit.
<BR>Vier jaar later werd de CD een <I>succ&egrave;s fou</I>. "<I>Digital Audio</I>" werd een massaproduct. Eerst in Europa, en toen ook snel in de VS. Niet meer weg te branden!!
<BR>Althans, dat d&agrave;cht je. Er zijn verschillende kapers op de kust, en er zijn vast 'vertrouwelijke bijeenkomsten' zoals die van 'mijn herinneringen'.<FONT FACE="Trebuchet MS" SIZE=1><BR>_______________________
<BR>Er staat veel op het internet over de geschiedenis van de CD.
Bijvoorbeeld: http://www.oneoffcd.com/info/historycd.cfm</FONT>
<BR><a href="dagbk87.htm#subtop">terug eerste dagboekregel</A>

<a name="19"></a>
<P><B>Cessenon sur Orb, Zondag 19 Augustus 2007</B>
<BR>Als je wil weten wat <I>phishing</I> betekent dan kun je het beste naar <I>Wikipedia</I> gaan. Daar staat 'alles', maar als je wil weten waar het woord vandaan komt blijf je onbevredigd achter: 
<BR>--"Logisch toch? <I>Phishing</I> is vissen in de grote Internetvijver [leuke metafoor trouwens] naar creditcardnummers van argeloze Internauten"
<BR>--"Waarom niet gewoon '<I>fishing</I>'?"
<BR>De volgende <I>cluyt-int-riet</I> is: 
<BR>--"<I>The f-to-ph substitution is common in hacker's jargon</I>"
<BR>--"Hoezo d&aacute;t dan?"
<BR>--"<I>Phone freakers</I> noemden ze indertijd al <I>phone phreakers</I>. Met een electronisch kastje  dat de juiste vibraties uitstraalde, konden ze gratis bellen"
<BR>--"<I>Phony phoning</I> dus?"
<BR>--"Tsou kunne, <I>Phony phishing</I>". (100 woorden)
<FONT FACE="Trebuchet MS" SIZE=1><BR>__________________
<BR>De Internet-etymologen zijn het niet eens over de herkomst. Het was een leuke zoektocht. Phony Phoning en Phony Phishing heb ik toen maar
zelf verzonnen. zie http://en.wikipedia.org/wiki/Phishing http://www.britannica.com/eb/topic-1017431/phishing
<BR>http://www.etymologie.info/~e/_n/in-plan34.html http://itre.cis.upenn.edu/~myl/languagelog/archives/001477.html
<BR>http://www.m-w.com/dictionary/phishing
</FONT>
<BR><a href="dagbk87.htm#subtop">terug eerste dagboekregel</A>

<a name="20"></a>
<P><B>Cessenon sur Orb, Maandag 20 Augustus 2007</B>
<BR>De laatste <I>Nouvel Observateur</I> heeft als omslagfoto een blote vrouw uit de begintijd van de fotografie, de tekst: '<I>Les philosophes et les femmes</I>', en verder een kolommetje met <I>Platon, Rousseau, Kierkegaard, Nietzsche, Hannah Arendt, Michel Onfray</I>. Dat is het "<I>Dossier</I>" van deze week: Wat zeggen de filosofen van de vrouwen? Je kunt die teksten allemaal op het internet lezen: Interessant. Mij troffen twee andere beschrijvingen van vrouwen die toevallig(?) &oacute;&oacute;k in dit nummer voorkomen. 
<BR>Allereerst een 'exegese' van het 'wispelturige' gedrag van <I>C&eacute;cilia</I> die nooit-en-te-nimmer als "vrouw van" in de publiciteit wilde komen. Twee jaar geleden, toen <I>Sarkozy</I> aan zijn veldtocht naar het <I>Elys&eacute;e</I> begon had ze gezegd: "<I>First Lady, &ccedil;a me rase</I>" [daar baal ik van]. En nu, met de
uitnodiging van <I>First Lady Bush</I> al lang op zak, zei ze op het
laatste moment af. Dit was d&egrave; kans om die uitspraak van twee
jaar geleden te bewijzen. Zij wil z&egrave;lf macht en invloed, en ze
heeft onder druk van <I>Nicolas</I> --die ze nog steeds zijn ego&iuml;sme verwijt-- haar ambities om raadslid van de regio <I>Ile-de-France</I> te worden opgegeven. Dat ze 'wel-wat-kan' blijkt uit haar recente missie naar <I>Kadhafi</I> voor de bevrijding van de Bulgaarse
verpleegsters. <I>Sarko</I> kan geen zelfstandige macht naast zich
dulden. Dat de minister-president <I>Fran&ccedil;ois Fillon</I> het
accepteert een "<I>un vrai-faux chef de gouvernement</I>"
te zijn zal <I>C&eacute;cilia</I> worst wezen. Niet zij. Zij wil
zichzelf zijn: "<I>&Ecirc;tre elle-m&ecirc;me</I>". En je
--spectaculair-- onttrekken aan de rol van <I>First Lady</I> is haar
wapen. Misschien wordt ze later in &eacute;&eacute;n adem genoemd met
<I>Marianne de France</I> en <I>Simone de Beauvoir</I>.
<BR>Het andere vrouwenportret is van <I>Rachida Dati, garde des Sceaux</I>, minister van Justitie, die w&egrave;l gaat uitvoeren wat <I>Sarko</I> haar opdraagt, namelijk een wet verdedigen die veel en veel strenger met recidivisten zal zijn: de wet tegen '<I>la d&eacute;linquance r&eacute;p&eacute;titive et sp&eacute;cialement la r&eacute;cidive</I>'. "<I>Ordnung mu&szlig; sein</I>", nietwaar?
<BR>Nu wil het geval dat haar broer <I>Jamal</I> een notoire recidivist is, verslaafd &egrave;n handelaar, met nogal wat processen en ontwenningskuren achter de rug. <I>Rachida</I>, daarentegen, is de vaandeldrager van '<I>la tol&eacute;rance z&eacute;ro</I>'. D&aacute;&aacute;rom heeft <I>Sarko</I> haar binnengehaald.
<BR>Maar, er zijn spanningen in dit immigrantengezin <I>Dati</I>. De vader wil binnenkort met vakantie naar zijn 'thuisland' Marokko, maar zijn naam en zijn familie is 'bezoedeld' in de ogen van zijn Marokkaanse broers en zussen. Door een vrouw nog wel. Door zijn dochter! Waar blijft het vaderlijke /mannelijke gezag? [<I>Certains dans la fratrie ont eu l'impression d'un d&eacute;shonneur public, que le nom est souill&eacute;</I>]
<BR><I>Jamal</I> zei in een interview over zijn zus: "Op TV lacht ze vaak. Thuis nooit".
<BR><I>Nouv'Obs</I> weet de indruk te wekken dat we hier voor n&oacute;g een andere fase van de emancipatie staan. Ik kan niet zien of het de bedoeling was, maar op die manier is deze aflevering een z&eacute;&eacute;r belangrijk tijdsdocument. Zo denken we nu.
<FONT FACE="Trebuchet MS" SIZE=1><BR>_____________________________
<BR>Nouvel Observateur N&ordm;2232 SEMAINE DU JEUDI 16 Ao&ucirc;t 2007
http://obs.nouvelobs.com/hebdo/</FONT>
<BR><a href="dagbk87.htm#subtop">terug eerste dagboekregel</A>

<a name="21"></a>
<P><B>Cessenon sur Orb, Dinsdag 21 Augustus 2007</B>
<BR>Een tijdje geleden [29 &amp; 30 Mei] schreef ik over de schimpscheuten van <I>Sarkozy</I> over de slechte arbeidsmoraal van de Fransen, en zijn wil om 'de waarden van Mei '68' af te begraven die daarvan de oorzaak zouden zijn. Ik kwam toen met onderzoeken [<I>Lema&icirc;tre, Philipon</I> en <I>Liker</I>] die aantoonden dat en 'niks mis' is met de Franse arbeidlustigheid, zij horen bij de landen die het hoogste scoren. Waar ze &oacute;&oacute;k hoog mee scoren is conflicten-op-de-werkplek: "alleen Griekenland heeft permanent n&ograve;g grotere spanningen tussen baas en knecht op de werkplek", wist Euro-breed onderzoek uit 2003 te melden.
<BR>Als <I>Sarkozy</I> aldus te keer gaat tegen de "35-uren luiwammessen", dan conformeert hij zich aan zijn Zeer Rijke Vrienden [en de heersende management-cultuur; zie verderop]. 
<BR>Uit een heel andere hoek komen nieuwe feiten. <I>Marcus
Buckingham</I>, een nieuwe managementgoeroe die <I>Stephen Covey</I>
uit de ring trapte toen deze zijn bekende Zeven Stappen aanvulde met
een Achtste en diens cultuur van "werken aan je zwakke punten"
onderuit haalde als Zelf-Onderdrukking --die veelzeggende uitdrukking
uit het feminisme-- van managers die aldus zichzelf en hun
medewerkers meer-en-meer "aanpasten" om "alle neuzen dezelfde kant uit te krijgen".
<BR><I>Buckingham</I> draait het om: "<I>Go put your strengths to work</I>", zegt hij, niet alleen bij jezelf --dat prediken er wel meer-- &oacute;&oacute;k bij je medewerkers en je teams. Dat staat haaks op de '<I>command and control</I>'-cultuur die leiderschaps-goeroes als <I>Stephen Covey</I> propageren. Dat is natuurlijk 'ongewenste informatie', en je moet een-en-ander aandragen om die op de agenda te krijgen. Naast feiten moet je over popster-eigenschappen en perfecte verkooptechnieken beschikken, en die heeft <I>Buckingham</I>.
<BR>Maar laat ik mij tot de feiten beperken die perfect aansluiten bij die van <I>Lema&icirc;tre, Philipon, Liker en Maier</I>. Ik citeer een boekbespreking:
<BR><FONT FACE="Trebuchet MS" SIZE=2><B>"In de 17 jaar dat <I>Buckingham</I> bij <I>Galllup</I> werkte, ondervroeg hij in totaal meer dan 3 miljoen medewerkers en 80 000 managers. Uit de enqu&ecirc;tes en interviews kwam een weinig rooskleurig beeld van het functioneren van eigentijdse ondernemingen naar voren. Een gemiddeld lage betrokkenheid (niet meer dan 30% van de medewerkers geeft aan zich betrokken te voelen bij hun organisatie) en een n&oacute;g lager percentage dat zegt vanuit de eigen sterkten te werken (volgens de laatste telling 17%) zijn twee in het oog springende kenmerken. Organisaties gaan blijkbaar zeer ineffici&euml;nt met hun medewerkers om, zo constateerde <I>Buckingham</I> onthutst. In plaats dat alles uit de kast wordt gehaald om hun medewerkers beter te laten presteren, cre&euml;ert men
organisatorische structuren waardoor medewerkers juist slechter gaan
presteren".</B></FONT>
<BR>Dat is de manager als leeraar-boeman. In een artikel in <I>Harvard
Business Review</I> schrijft <I>Buckingham</I>: "<I>Great
Managers Are Romantics</I>". Dat is h&eacute;&eacute;l wat anders. 
<BR>Ik heb de onderstaande boeken niet gelezen. Mijn 'sterke punt' is dat ik 'veel recensies' lees, en dat ik uiteenlopende en tegenstrijdige
observaties op de snijtafel leg. Naast <I>street-oberver</I>
ben ik ook <I>book-observer</I>.
<BR>Wat in niet in zijn boeken --althans niet in de recensies-- voorkomt, is een aansluiting bij de cultus van Werken-Aan-Je-Zwakke-Punten die vanuit de medische wereld via Groei-Je-Rot-groepjes en dito-goeroes op ons af komt. Daar geldt wat <I>Thomas Harris</I>
al jaren geleden constateerde: Ik ben OK, jij bent niet OK, en
omgekeerd. Ik denk dat de idee&euml;n van <I>Buckingham</I>
daar ook een frisse wind kunnen laten waaien.
<FONT FACE="Trebuchet MS" SIZE=1><BR>__________________
<BR>Buckingham Recensies: http://www.marcusbuckingham.com/press/index2.php
<BR>Citaat:
http://www.managementsite.nl/609/persoonlijke-effectiviteit-competentie-management-Marcus-Buckingham-sterke-punten-revolutie.aspx
[AANRADER!!]
<BR>M. Buckingham: Go put your strengths to work, New York 2007 
<BR>Marcus Buckingham, What Great Managers Do, Harvard Business Review - March, 2005
<BR>Corinne Maier [Bonjour Paresse]: Zie 17 aug 2007, ook voor het voorgaande stukjes over haar idee&euml;n en observaties.
<BR>Thomas Harris: http://en.wikipedia.org/wiki/I'm_OK,_You're_OK
</FONT>
<BR><a href="dagbk87.htm#subtop">terug eerste dagboekregel</A>

<a name="22"></A>
<P><B>Cessenon sur Orb, Woensdag 22 Augustus 2007</B>
<BR>Gisteravond werd bij vrienden in <I>Iquique</I> [<I>Chili</I>] <I>Rodrigo</I> geboren.
<BR>Nog v&oacute;&oacute;r zijn ouders uitrustten van de vermoeienissen, stuurden ze zijn <I>Curriculum Vitae</I> [met foto!] de wereld in met alle voorgeschreven paragrafen.
<BR>De paragraaf <I>Experiencia vital</I> [levenservaring]:
<BR><I>Pataleos, golpes de pu&ntilde;o y movimientos varios durante varios meses en ambiente acuoso </I>[stamvoeten, vuistslagen en diverse andere bewegingen gedurende enkele maanden in een waterige omgeving]
<BR><I>Llanto vigoroso desde el momento mismo del alumbramiento</I> [krachtige huilbui vanaf het moment van de verlossing /verlichting]
<BR><I>Ojos bien abiertos y reflejos impecables </I>[open ogen en perfecte reflexen]
<BR>De paragraaf <I>Expectativas </I>[vooruitzichten]:
<BR><I>Una vida plena</I> [een heel leven] (100 woorden)</FONT>
<BR><a href="dagbk87.htm#subtop">terug eerste dagboekregel</A>

<a name="23"></A>
<P><B>Cessenon sur Orb, Donderdag 23 Augustus 2007</B>
<BR><I>Yasmina Reza</I> (geb 1959) is een schrijfster en toneelspeelster. Zij is dochter van een Hongaarse violiste die Hongarije ontvluchtte kort voor 1960. <I>Nicolas Sarkozy</I> (geb 1955) is zoon van een Hongaar die Hongarije iets eerder verliet om dezelfde reden. Toch kenden ze mekaar niet. <I>Reza</I> nam het initiatief omdat ze in zijn 'streven naar de macht' wel 'goed dramatisch materiaal' zag:
<BR>--"<I> ... par-dessus tout, il m'offrait une v&eacute;ritable
dramaturgie ... </I>". 
<BR>Maar ze noemt het ook een "<I>d&eacute;marche aventureuse</I>":
<BR>--"<I>J'ai d&eacute;cid&eacute;, moi seule, d'aller vers Nicolas Sarkozy, et lui-m&ecirc;me ne m'a rien command&eacute;</I>",
zegt ze in het interview, en: 
<BR>--"<I>Etant entour&eacute;e de gens pour la plupart de gauche, je ne connaissais personne qui le connaissait</I>".
<BR>[Ik heb zelf besloten naar <I>Sarkozy</I> te gaan, maar in mijn voornamelijk linkse omgeving kende ik niemand die hem kende.]
<BR>Maar ze vond toch een bemiddelaar, en het klikte. Zij trok een heel jaar met 'de campagne' mee. N&egrave;t als de journalisten, maar zij zag heel andere dingen. <I>Reza</I> geeft geen politieke analyses, maar doet kleine observaties, en noteert uitspraken die <I>Sarkozy</I>
als mens karakteriseren.
<BR>Soms ziet ze hem als parmantig jongetje, en als ze hem een krant ziet pakken, let ze op hoe hij de voorpagina bekijkt. De verkiezing van
<I>Ahmadinejad</I> slaat hij over, evenals de berichten over zijn eigen campagne. Zijn ogen blijven rusten op een advertentie voor <I>Rolex</I>: "Wat is die <I>Rolex</I> toch mooi", zegt hij.
<BR>Het boek heet "<I>L'Aube le soir ou la nuit</I>". Vrijdag ligt het in de winkel.
<BR>De rechten voor interviews en uittreksels heeft <I>Le Nouvel
Observateur</I>. Dat staat allemaal in het nummer dat vandaag in de winkel ligt. Op zijn '<I>real time</I>'-website staan de meeste
artikelen al. Ook het interview met <I>Reza</I> waaruit ik hierboven citeerde.
<BR>Het is nog vroeg in de ochtend, en ik heb een tijdje gesurft op dit
onderwerp, want <I>Le Monde</I> van gisteravond begon er over. Daar was alles '<I>rentr&eacute;e</I>' [begin van het nieuwe (school-)jaar, een typisch-franse '<I>cult</I>'] wat de klok slaat. Iedereen komt terug van vakantie, nieuwe boeken komen uit, en het 'culturele seizoen' begint weer. 
<BR>De <I>chroniqueur litt&eacute;raire Pierre Assouline</I> schreef zojuist in zijn blog:
<BR>--"<I>Non content de dominer les rentr&eacute;es politique, sociale, &eacute;conomique, people, artistique, touristique, le pr&eacute;sident de la R&eacute;publique r&eacute;ussira &eacute;galement le tour de force de dominer la rentr&eacute;e litt&eacute;raire</I>"
<BR>[Niet tevreden met het domineren van de '<I>rentr&eacute;e</I>'
op ... gebied, weet de president ook de literaire <I>rentr&eacute;e</I>
in te pakken]. 
<BR>Het woord 'willen' en 'ik wil' is wat <I>Reza</I> het meest is opgevallen als ze <I>Sarkozy</I> hoorde. Ze hoorde hem --bijvoorbeeld-- terloops zeggen:
<BR>--"Als ik win, wil ik het Front National, de Lion's Club en de Rotary opheffen".
<BR>Al heel jong 'wilde' hij president worden, zodoende is het gelukt.
<FONT FACE="Trebuchet MS" SIZE=1><BR>_____________________________
<BR>L'Aube le soir ou la nuit de Yasmina Reza - &eacute;d. Flammarion - 186p., 18&euro;
<BR> http://tempsreel.nouvelobs.com/actualites/politique/20070822.OBS1585/des_extraits_du_livrede_yasmina_reza.html
</FONT>
<BR><a href="dagbk87.htm#subtop">terug eerste dagboekregel</A>

<a name="24"></A>
<P><B>Cessenon sur Orb, Vrijdag 24 Augustus 2007</B>
<BR>Bij gebrek aan oppositie wordt <I>Chav&eacute;z</I> in <I>Venezuela</I> steeds meer 'dictator'. Dat is onmiskenbaar. Helaas. Macht corrumpeert. Dat is precies dezelfde situatie waarin ook <I>Sarkozy</I>
hier in F verkeert, hoewel we hier de rentr&eacute;e moeten afwachten
om te zien of het 'gemor van de intellectuelen' tot 'wapengekletter
en daden' zal leiden.
<BR>De berichten uit <I>Venezuela</I> komen vaak van de <I>CIA</I>.
Die hebben ze zelf bedacht, maar dat is op afstand moeilijk te
decoderen. Toen ik er was, stonden die berichten ook op de voorpagina's van de grote kranten [wegens de 'financi&euml;le invloeden'], maar al op de binnenpagina's --en zeker in de "Ingezonden Brieven"-- kreeg je de werkelijke feiten en correcties. 
<BR><I>Chav&eacute;z</I> houdt nog iedere Zondag zijn 6-urige TV-show waar ijverig uit wordt geciteerd (en verdraaid). Ik heb nogal wat van die shows gezien. Ze zijn altijd 'op locatie', het zijn <I>road shows</I>, dwz op een 'ontwikkelingsplek', vaak ver weg in het binnenland omdat daar een of ander initiatief aan de basis moet worden 'beloond'. Dat vind je niet in de wereldpers. Het gaat dan vooral over de lokale
gebeurtenis, maar heel gebruikelijk is ook een '<I>sneer</I>'
of een 'grapje' dat de internationale pers haalt. Over een 'invasie
van <I>Aruba</I>' --bijvoorbeeld-- waar onze minister van defensie zelfs in trapte. [zie 4 april 2006].
<BR>Nu heeft <I>Chav&eacute;z</I> de wereldpers gehaald met de opmerking dat hij de klok een half uur wil verzetten. Iedereen werkt met stappen van een heel uur, maar er zijn uitzonderingen die willen opvallen. Het half uur tijdsverschil van <I>New Foundland</I> is
'onbespreekbaar'. <I>Kathmandu</I> heeft zelfs 15 minuten.
<BR>Zo decodeert <I>New York Times</I> dan ook dit laatste bericht: "<I>Chav&eacute;z</I> wil weer eens opvallen", en laat een expert aan het woord die laat weten dat het alleen interessant als hij er op terugkomt want "er zijn voldoende verstandige mensen in zijn regering die er verder het zwijgen toe doen". 
<BR>--"Ik wou dat wij zo'n regering hadden; dat had ons veel ellende bespaard de laatste zes jaar", laat de columniste <I>Gail Collins</I>
weten. 
<BR>Zij laat zich niet door <I>CIA</I>-opklopperij afleiden en zegt: Wij mogen dan wel heel na&iuml;ef vinden dat <I>Chav&eacute;z</I>
dat doet om 'de produktiviteit' te verhogen, maar we moeten niet
vergeten dat wij in een land leven dat gelooft ... 
<BR>1 ... dat belastingverlaging voor miljardairs het probleem van de werkeloze hoogovenarbeiders oplost
<BR>2 ... dat gelooft dat wij meer zonnestralen krijgen door onze Zonnegod jaarlijks te loven met een uur vooruit en een uur achteruit te springen 
<BR>En verder heeft <I>Chav&eacute;z</I> nog nooit een invasie gepleegd.
<BR>Kijk ... ik denk dat ze in de VS die <I>CIA</I>-opklopperij
d&oacute;&oacute;r beginnen te krijgen.
<FONT FACE="Trebuchet MS" SIZE=1><BR>___________________
<BR>GAIL COLLINS, The Great Clock Plot, NYT, August 23, 2007.pdf in mijn webarchief.</FONT>
<BR><a href="dagbk87.htm#subtop">terug eerste dagboekregel</A>

<a name="25"></A>
<P><B>Cessenon sur Orb, Zaterdag 25 Augustus 2007</B>
<BR>Als je mocht denken dat '<I>Creationisme</I>' en '<I>Intelligent Design</I>' een afgedane zaak is, en bovendien slechts in de zwarte-kousenkerken van de VS aan de orde is, moet je eens kijken naar de motie die het Europarlement terzijde legde. Die beschrijft de opmars van het idee, en de gratis verspreiding van een luxueus uitgevoerde <I>Atlas de la Création</I> van de Turkse <I>Harun Yahya</I> in December 2006. De motie geeft een zeer leesbaar overzicht van de evolutietheorie en de penetratie van het creationisme in de Eurolanden. Het geeft te denken dat het parlement die motie 'voor rekening van de ondertekenaars' liet. (100 woorden)<FONT FACE="Trebuchet MS" SIZE=1>
<BR>_________________________
<BR>Bronnen:
<BR>Persbericht in Courrier International:
http://europe.courrierinternational.com/eurotopics/article.asp?langue=fr&amp;publication=24/08/2007&amp;cat=CHOUX+DE+BRUXELLES&amp;pi=0#0
<BR>Het artikel in Woxx [Luxemburg]: http://www.woxx.lu/text_show.php?textid=2522
<BR>De motie in het Frans en het Engels:
<BR>http://assembly.coe.int/mainf.asp?Link=/documents/workingdocs/doc07/fdoc11297.htm
<BR>http://assembly.coe.int/main.asp?Link=/documents/workingdocs/doc07/edoc11297.htm
<BR>Het besluit om de motie niet te bespreken:
http://assembly.coe.int/main.asp?Link=/documents/workingdocs/doc06/edoc11065.htm
</FONT>
<BR><a href="dagbk87.htm#subtop">terug eerste dagboekregel</A>

<a name="26"></A>
<P><B>Cessenon sur Orb, Zondag 26 Augustus 2007, Theo jarig!</B>
<BR>De eerste van deze maand schreef ik dat ik voetje-voor-voetje <I>Bruckner</I> las, <I>La Tentation de l'Innocence</I>, dat onze moderne individuele en individualistische vrijheid analyseert. [Waar hebben we ons 'eigenlijk' van bevrijd, toen, in Mei '68?] 
<BR>Dat doe ik nog steeds, en de tijd is nog niet rijp voor een overzichtelijke analyse. Intussen geniet ik van kleine pareltjes in het betoog, of beter, van de vezeltjes in een weefsel dat vooralsnog meer lijkt op vilt dan op ketting-en-inslag vertrouwdheden. 
<BR>Bijvoorbeeld op pag 142 besluit hij een [deel-]betoog met "<I>Or, &ecirc;tre libre, c'est d'abord jouir de liens d'affection et de r&eacute;ciprocit&eacute;</I> ... "
<BR>[aldus, vrijheid is allereerst genieten van affectieve en wederkerige verbindingen]
<BR>Een pagina eerder had hij <I>Tocqueville</I> aangehaald over "<I>confondre individualisme et &eacute;goisme</I>" [verwarren van individualisme en ego&iuml;sme].
<BR><I>Bruckner</I> eindigt die bladzijde met een citaat van <I>Hillel</I>: 
<BR>--"Als ik er niet voor mezelf ben, wie zal er voor mij zijn? Maar als ik er alleen maar voor mezelf ben, ben ik er dan zelf nog?"
<BR>[<I>Si je ne suis pas pour moi, qui sera pour moi? Mais si je ne suis que pour moi, suis-je encore moi?</I>]
<BR>PS Straks ga ik met mijn kleindochter [12 jaar] de grote-wandeling-over-de-berg naar <I>Olargues</I> maken. Naar mijn broer. Dertig kilometer.
<BR><a href="dagbk87.htm#subtop">terug eerste dagboekregel</A>

<a name="27"></A>
<P><B>Cessenon sur Orb, Maandag 27 Augustus 2007</B>
<BR>Twee kleindochters (12 & 9) en hun vader logeren hier. Nu zijn ze naar het strand. Vanmorgen hebben ze mij geholpen met het maken van twee soorten vijgenjam (10 potten). Straks gaan ze mij helpen met het oogsten van mijn amandelen. Gisteren wandelde ik in zes uur met de oudste naar <I>Olargues</I>. Vanmorgen doorkruiste ik met de jongste in twee uur het 'ezeltjesbos', een 'kweekgebied' van witte ezeltjes die aan je komen snuffelen, en tenslotte in een lange rij achter je aan sjokken tot je bij het klaphek afscheid moet nemen. Wat zullen ze zich herinneren van <I>Le Sud de France</I>? (100 woorden)
<BR><a href="dagbk87.htm#subtop">terug eerste dagboekregel</A>

<a name="28"></A>
<P><B>Cessenon sur Orb, Dinsdag 28 Augustus 2007</B>
<BR>Wat is de "eigenlijke" reden dat de overheid ingrijpt als de financiële wereld uit de hand loopt? De kredietverschaffing is toch een ongeremd proces van méér-en-méér dat zich van waarschuwingen uit eigen kring en van buitenaf niets aantrekt? Het produkt 'krediet' wordt steeds bedriegelijker verkocht. Hoe zit dat?
<BR><I>James Grant</I>, in NYT van de 26e, zegt er het volgende van:
<BR>--"<I>The reasons have to do with an idea set firmly in place in the 1930s and expanded at every crisis up to the present. This is the notion that, while the risks inherent in the business of lending and borrowing should be finally borne by the public, the profits of that line of work should mainly accrue to the lenders and borrowers</I>".[dat idee heeft zich sinds 1930 een vaste plaats verworven, en bij iedere crisis is het bevestigd: De risico's van de krediet-business moeten worden gedragen door het grote publiek, maar de winsten gaan naar de geldschieters].
<BR>Even later voegt hij er nog aan toe dat als '<I>Detroit</I>' zo'n slecht 'produkt' zou leveren, de publieke opinie zou eisen dat die zouden worden teruggenomen, gedachtig de traditie die ontstond na het boek van <I>Ralph Nader "Unsafe at any speed"</I> (1965).
<BR><I>Grant</I> is een zeer gerespecteerd "<I>Interest Rate Observer</I>" in New York die pas een boek heeft geschreven over de geschiedenis van de kredietverlening vanaf de <I>Civil War</I>.
<BR>Behalve deze 'nuchtere' beschrijving van de geschiedenis van dat idee, heeft hij ook een oordeel over deze groeiende risico-verlaging van deze 'business':
--"... <I>capitalism without financial failure is not capitalism at all, but a kind of socialism for the rich.</I>" [risicoloos kapitalisme is helemaal geen kapitalisme, maar socialisme voor de rijken] 
<BR>Een dergelijke poging tot risico-verlaging ten koste van de belastingbetaler tref ik ook aan in deze streek, in de <I>Languedoc-Roussillon</I>, waar boze wijnboern de aktiegroep <I>CRAV</I> [<I>Comité Régional d’Action Viticole</I>] hebben opgericht en dreigen met opblazen van publieke gebouwen, en zich vast oefenen met het vernietigen van tankauto's met [betere!] Spaanse wijn. Zij eisen [nòg meer] forse subsidies om de Franse traditie van wijnmaken in stand te houden. Hier in de omgeving zie ik zowel wijnvelden rooien als wijnvelden aanleggen, allebei "met subdidie uit Parijs en Brussel". Dus aan "subsidie" als zodanig ontbreekt het niet, zo te zien.
<BR>Dat alles las ik twee maanden geleden in de regionale kranten, maar nu heeft het NYT bereikt in de vorm van een column van de schrijver-wijnmaker <I>William Boyd</I>, een Engelsman die een <I>Chateau</I>(-tje) in de <I>Bergerac</I> bezit. Hij weet tevens de melden dat de Fransen veel tevéél wijn maken en bovendien van matige kwaliteit. Vandaar die Spaanse tankauto's. 
<BR>Naast de bovengenoemde subsidies wijst <I>Boyd</I> nog op de 500 miljoen dollar waarmee 'Brussel' een flinke slok van de wijnplas opkoopt om er ethanol en ontsmettingsmiddelen van te maken. De maatstaf voor top-wijnen ligt misschien nog bij enkele top-chateaux van de <I>Médoc</I> of <I>Bourgogne</I>, schrijft <I>Boyd</I>, de maatstaf om dat tegen redelijke prijzen te doen ligt in Nieuw Zeeland, Argentinië, Zuid-Afrika en Californië. [Zijn idee dat Argentië in dat rijtje thuishoort deel ik niet, en Australië ontbreekt m.i]
<BR>We treffen hier dus wéér aan waar <I>Grant</I> het over had: Risicoloos "kapitalistje spelen" en eindigen met 'socialisme voor de rijken', het tegendeel van de idealen van het [neo-]kapitalisme: Ieder draagt het 'risico' van zijn eigen leven. <I>Sarkozy</I> vindt ook dat de Fransen harder moeten werken, en zich niet moeten laten inpakken door het comfort van de sociale voorzieningen. <I>Bruckner</I> analyseert het als de moderne mens die met zijn vrijheid geen raad weet en zich nestelt in de rol van slachtoffer, en zijn 'rechten' opeist, als een dreinende baby.
<BR>Maar <I>Boyd</I> komt met een lichtpuntje: "Zonder geluk vaart niemand wel!". De oogst in Australië is mislukt. 40% minder opbrengst. Misschien willen die ook wel een slok uit de wijnplas opkopen.<FONT FACE="Trebuchet MS" SIZE=1> 
<BR>_________________________
<BR>JAMES GRANT, The Fed’s Subprime Solution, NYT, August 26, 2007.pdf
<BR>WILLIAM BOYD, Make Wine, Not War, NYT, August 26, 2007.pdf in mijn webarchief
<BR>James Grant, Money of the Mind: Borrowing and Lending in America from the Civil War to Michael Milken. <BR>http://www.amazon.com/Money-Mind-Borrowing-Lending-America/dp/0374524017
<BR>Grant’s Interest Rate Observer, http://www.grantspub.com/about/
<BR>Ralph Nader: http://en.wikipedia.org/wiki/Unsafe_at_Any_Speed
</FONT>
<BR><a href="dagbk87.htm#subtop">terug eerste dagboekregel</A>

<a name="29"></A>
<P><B>Cessenon sur Orb, Woensdag 29 Augustus 2007</B>
<BR>--"Leuk stukje", belde Piet, “vooral dat '<I>socialism for the rich</I>' kan ik waarderen, zeker als je daar nog bij bedenkt hoe 'fout' socialisme is in de ogen van de <I>American Way of Life</I>".
<BR>--"Ja, dat trof mij ook. Aan de ene kant de mythe van de heroïsche <I>hard-drinking cowboy loner</I>, van '<I>going it all alone</I>' en '<I>going solo</I>', en aan de andere kant dat 'gewoon' vinden dat de gemeenschap opdraait voor de kosten".
<BR>--"Ervoor opdraaien? De gemeenschap een loer draaien zul je bedoelen, gewoon chanteren".
<BR>--"Kom op, Piet, niet zo slachtofferig. Je moest blij zijn met dit woeste consumptiefeest". <BR>(100 woorden)
<BR><a href="dagbk87.htm#subtop">terug eerste dagboekregel</A>

<a name="30"></A>
<P><B>Cessenon sur Orb, Donderdag 30 Augustus 2007</B>
<BR><I>Jean Matouk</I>, in een artikel in de Economie-bijlage van <I>Le Monde</I> van Dinsdag, laat een aardig rekensommetje zien. Je zou er 'klagerig' over kunnen doen, maar hij komt met een leuk idee.
<BR>Er zijn 4 miljoen 'armen' in Frankrijk, en 'arm' ben je als je minder dan 50% van het mediane inkomen hebt. ['Mediaan' wil zeggen dat de helft van alle inkomens er boven ligt, en de andere helft er onder.] 
<BR>Dat 'armoedegetal' ligt op 657 euro per maand. [De mediaan is kennelijk 1314 euro] Frankrijk geeft 50 miljard per jaar uit aan 'bijstand', hetgeen in Frankrijk bestaat uit een menigte van wetten, wetjes en regelingen waarvan de eerste uit 1947 stamt. De regelingen zijn er op gericht om achterblijvers tot op --of iets boven-- de armoedegrens te brengen. Je moet daarvoor naar een 'loket' gaan en dan krijg je waar je 'recht' op hebt. Aan de hand van statistische gegevens kun je uitrekenen dat je 16 miljard nodig hebt als je iedereen onder de 657 euro op dat niveau brengt. [getallen van 2004]
<BR><I>Matouk</I> gaat na waar de rest blijft. Er is natuurlijk wel 'bedrog', maar dat is minimaal. Een groot stuk zit in afrondigen [die altijd naar boven zijn].
<BR>Dan is er een groot stuk in 'cumulatie', want het zijn allemaal regelingen die, eenmaal ontstaan, een eigen leven gaan leiden. Dat lijkt wat op de belastingaftrek die in F van het verschuldigde brutobedrag mag worden afgetrokken waardoor veel hogere inkomens helemaal geen belasting betalen. <I>Sarkozy</I> stelt zojuist voor om die 'cumulatie' te beperken tot 50% van dat brutobedrag. En tenslotte is het gecentraliseerde loket-systeem, door zijn ingewikkeldheid 'nogal duur'.
<BR>Als je die getallen per [arm] persoon bekijkt dan zie je dat 347 euro per maand per persoon [gemiddeld!] ter beschikking is en dat 111 per maand [gemiddeld!] wordt uitgekeerd.
<BR>Tenslotte komt <I>Matouk</I> met zijn voorstel om het centrale [staats-]orgaan met al zijn 'loketten' de vervangen door uitkering aan 'verenigingen van onderlinge bijstand' die daarvoor [bijvoorbeeld, maar het kan ook minder, want, per slot, er moet óók bezuinigd worden] 347 euro per lid krijgen. Binnen een wettelijk raam, kan zo'n vereniging een eigen 'armen-beleid' voeren. <I>Matouk</I> gaat niet verder op die 'verenigingen' of 'coöperaties' in, hij noemt alleen dat die op regionale- of professie-basis kunnen worden gevormd, en dat ieder bij één daarvan lid moet worden. 
<BR>Toch is dat [gedeelte van zijn] idee niet nieuw. Een van mijn vroegere kennissen [Ton Postmes? of Postmus? hij was huisarts], ik heb hem totaal uit het oog verloren, liep er al heel meer dan dertig jaar geleden mee om dit soort 'verenigingen' op te richten van hooguit 50 of 100 personen om de anonimiteit van wat toen nog niet globalisatie te doorbreken. Het was meer een soort 'netwerk', maar niet vrijblijvend, en in zekere zin ook 'gesloten'. Hij wees mij toen op andere groepen elders die daar óók mee bezig waren, maar die kan in nu niet vinden.
<BR>Maar <I>Matouk</I> noemt wèl een van de voordelen van een dergelijk systeem, namelijk realistische ruimte geven aan sociale solidariteit die door de toenemende globalisatie --en andere trends-- volkomen van de kaart is geveegd. Kortom, niet klagen, liever meedenken over verbeteringen.<FONT FACE="Trebuchet MS" SIZE=1><BR>___________________
<BR>Jean Matouk, Pour mieux combattre la pauvreté, il faut remettre à plat notre système d'assistance, Le Monde 28.08.07.pdf 
<BR>Bij naspeuren vond ik ook 
<BR>Jean Matouk, Dépendance - une proposition iconoclaste, Le Monde, 9 september 2003.pdf n.a.v. de canicule over de kosten van de bijstand.  allebei in mijn webarchief
<BR>Matouk Jean, Le socialisme libéral. Prijs: 11 €. 238 p. ; Paris ; 1987 [niet bekeken]
</FONT> 
<BR><a href="dagbk87.htm#subtop">terug eerste dagboekregel</A>

<a name="31"></A>
<P><B>Cessenon sur Orb, Vrijdag 31 Augustus 2007</B>
<BR>Vandaag begint de <I>l'Universit&eacute; d'&Eacute;t&eacute;</I>
van <I>La Rochelle</I>, dat is het jaarlijkse studie-weekend van de PS, de <I>Parti Socialiste</I>. Het wordt geopend door <I>S&eacute;gol&egrave;ne Royal</I> in haar functie van <I>Pr&eacute;sidente de la r&eacute;gion
d'accueil Poitou-Charentes</I>, en gesloten door haar 'ex' <I>Fran&ccedil;ois Hollande</I>. [Het lijkt wel de <I>cast</I>
van een operette]
<BR>Het gaat om Het Grote Probleem van de herori&euml;ntering van de PS, maar <I>Hollande</I> heeft al laten weten dat 'een goede diagnose' al heel wat zou zijn. Weer anderen denken dat 'de onderlinge afrekening' en het 'aanwijzen van de schuldige' de ternauwernood kunnen worden afgehandeld.
<BR>Gisteravond verscheen er in <I>Le Monde</I> al een artikel "<I>Les quatre erreurs de S&eacute;gol&egrave;ne Royal</I>", en <I>Claude
All&egrave;gre</I>, die ooit Minister van Onderwijs was toen <I>Royal</I>
Onderminister van Onderwijs was, heeft zich 'nogal laatdunkend'
uitgelaten over zowel <I>Royal</I> als <I>Hollande</I>. Intussen
overweegt <I>All&egrave;gre</I> publiekelijk om over te stappen naar het andere kamp, en zegt zeer onder de indruk te zijn van <I>Sarkozy</I>.
<BR>Van <I>Royal</I> zegt <I>All&egrave;gre</I> dat ze een soort <I>Poujade</I> is en dat ze argumenteert op het niveau van <I>Madame Michu</I>. [<I>Poujade</I> en <I>poujadisme</I> staan voor onredelijk aantrappen tegen 'Het Establishment' en 'Het Systeem' en daar populistisch 'Alle Schuld' aan geven. Gemakkelijk succes verzekerd. Zoiets als 'Had-je-me-maar' die in Amsterdam in 1921 in de gemeenteraad werd gekozen. <I>Madame Michu</I> staat voor 'jan-met-de-pet', maar dan vrouwelijk, en wat pejoratief. Ik zoek naarstig naar een NLs equivalent. Annelies, desgevraagd, kwam met 'Mevrouw Middelmaat'. Met spanning kijk ik uit naar alternatieven ... Truusje uit Tietjerksteradeel?]
<BR>--"Zij is g&eacute;&eacute;n politica, maar ze heeft wel '<I>qualit&eacute;s d'animatrice</I>', gaat <I>All&egrave;gre</I>
verder over <I>Royal</I>, "en dat ontbreekt schromelijk bij haar 'ex'".
<BR><I>Hollande</I> is volgens <I>All&egrave;gre</I> de belangrijkste verantwoordelijke voor de rotzooi [<I>pagaille</I>] waarin de PS terecht is gekomen. Hij noemt hem een '<I>magouilleur</I>' [konkelaar]. Zijn aftreden zal niet worden ge&euml;ist, want hij is in het twaalfde en laatste jaar van zijn functie als Algemeen Secretaris. 
<BR>Gisteravond sprak <I>Sarkozy</I> op de <I>l'Universit&eacute; d'&Eacute;t&eacute;</I> van de werkgevers. Hij heeft zojuist weer enkele 'capabele mensen' bij de PS weggehaald, en in zijn kabinet opgenomen, <I>Michel Rocard</I> et <I>Jacques Attali</I>. [Zijn dat de ratten die
het zinkende schip verlaten?]
<BR>Hij 'betreurde' de crisis waarin de PS was geraakt en grapte:
<BR>--"Ze hebben veel capabele mensen in de PS, maar ze doen er niets mee. In een ander leven had ik daar goed <I>Human Resource Manager</I>
kunnen zijn".
<BR>Bits reageerde <I>Royal</I> met:
<BR>--"Met de problemen waar het Franse volk voor staat kan de <I>Pr&eacute;sident de la R&eacute;publique</I> zich beter met wat anders bezighouden dan dit soort ironische grapjes"
<BR>Kortom, het wordt een spannend weekend. Ik zal 'De Media' goed in de gaten houden de komende uren."<FONT FACE="Trebuchet MS" SIZE=1><BR>
____________________
<BR>Actualiteit onder andere bij: http://fr.news.yahoo.com/fc/ps.html
<BR>Had-je-me-maar: http://nl.wikipedia.org/wiki/Had-je-me-maar
<BR>Poujade en poujadisme: http://en.wikipedia.org/wiki/Pierre_Poujade
</FONT>
<BR><a href="dagbk87.htm#subtop">terug eerste dagboekregel</A>

<P>Einde van Mijn Dagboek van Augustus 2007
<HR>
</td>
</tr>
</table></CENTER>
</body>
</html>

