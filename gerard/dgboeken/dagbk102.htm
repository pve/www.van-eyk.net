<html>
<a name="subtop"></A>
<title>Mijn Dagboek 102</title>
<body>
<center><table WIDTH="80%">
<tr>
<td>
<HR>
Dit is <a href="dagbk00.htm"><B>Dagboek 102</B></a>. Het loopt van 1 tot 30 November 2008 en begint met een analyse van de laatste [autobiografische] TV-spot van <I>Obama</I> en de 'fictionalisatie' van het politieke leven in de VS. De relatie tussen illusie [fictie] en werkelijkheid is zo ongeveer 'het' thema van de maand, want het komt in allerlei vormen terug. Ook de relatie van [passieve] illusie en [actieve] fantasie komt ter sprake [27] en het verband met creativiteit [30]. Zes keer doe ik het in 100 woorden; niet &eacute;&eacute;n keer laat ik het afweten. Drie dagen ben ik met <I>Ghislaine</I> op <I>El Teide</I>, de hoogste berg van Spanje. De foto's daarvan staan bij de links aan het einde van mijn hoofdpagina. Deze maand zien we de Spaanse rechter <I>Garz&oacute;n</I> de <I>Memoria Hist&oacute;rica</I> te lijf gaan, maar v&oacute;&oacute;r het einde van de maand wordt hij al teruggefloten [4 24]. Ik lees <I>The Black Swan</I> over het extreem onwaarschijnlijke [2 7 12 22], maar wat ons toch vaak een loer draait. Eigen schuld! Ik lees <I>Attila The Hun</I> [21 28] waar we een beetje 'werkelijkheid' zien achter de mythen over deze barbaar. Twee keer schrijf ik over de bedrijfseconomie van 'spammers' [13 15] en &eacute;&eacute;n keer laat ik mij door de vertaalwedstrijd van Van Dale inpireren. Zo weet ik wat een <I>Ganzk&ouml;rperbadeanzug</I> is [5].

<HR>
Index November 2008<BR>
<A href="dagbk102.htm#1">1,</A>
&nbsp;&nbsp;<A href="dagbk102.htm#2">2,</A>
&nbsp;&nbsp;<A href="dagbk102.htm#3">3,</A>
&nbsp;&nbsp;<A href="dagbk102.htm#4">4,</A>
&nbsp;&nbsp;<A href="dagbk102.htm#5">5,</A>
&nbsp;&nbsp;<A href="dagbk102.htm#6">6,</A>
&nbsp;&nbsp;<A href="dagbk102.htm#7">7,</A>
&nbsp;&nbsp;<A href="dagbk102.htm#8">8,</A>
&nbsp;&nbsp;<A href="dagbk102.htm#9">9,</A>
&nbsp;&nbsp;<A href="dagbk102.htm#10">10,</A>
&nbsp;&nbsp;<A href="dagbk102.htm#11">11,</A>
&nbsp;&nbsp;<A href="dagbk102.htm#12">12,</A>
&nbsp;&nbsp;<A href="dagbk102.htm#13">13,</A>
&nbsp;&nbsp;<A href="dagbk102.htm#14">14,</A>
&nbsp;&nbsp;<A href="dagbk102.htm#15">15,</A>
&nbsp;&nbsp;<A href="dagbk102.htm#16">16,</A><BR>
<A href="dagbk102.htm#17">17,</A>
&nbsp;&nbsp;<A href="dagbk102.htm#18">18,</A>
&nbsp;&nbsp;<A href="dagbk102.htm#19">19,</A>
&nbsp;&nbsp;<A href="dagbk102.htm#20">20,</A>
&nbsp;&nbsp;<A href="dagbk102.htm#21">21,</A>
&nbsp;&nbsp;<A href="dagbk102.htm#22">22,</A>
&nbsp;&nbsp;<A href="dagbk102.htm#23">23,</A>
&nbsp;&nbsp;<A href="dagbk102.htm#24">24,</A>
&nbsp;&nbsp;<A href="dagbk102.htm#25">25,</A>
&nbsp;&nbsp;<A href="dagbk102.htm#26">26,</A>
&nbsp;&nbsp;<A href="dagbk102.htm#27">27,</A>
&nbsp;&nbsp;<A href="dagbk102.htm#28">28,</A>
&nbsp;&nbsp;<A href="dagbk102.htm#29">29,</A>
&nbsp;&nbsp;<A href="dagbk102.htm#30">30.</A>
<HR>
<a name="1"></a>
<P><B>San Sebasti&aacute;n de La Gomera, Zaterdag, 1 November 2008</B>
<BR>Ik heb de lange zit-tijden van de flitsreis gebruikt om de autobiografie van <I>Barack Obama</I> uit te lezen. Ik was in het derde deel blijven steken; daar waar zijn kinderdromen over zijn 'land van herkomst' --een droom die hij met veel zwarte Amerikanen deelt-- pijnlijk implodeert, en in het voorbijgaan mijn ziel trof. [zie 1+5 Oktober] Het zoeken van je <I>roots</I>, is iets anders dan het vinden ervan. 
<BR>Ik moest ook aan <I>roots</I> denken toen ik het stukje schreef over de 'herziening' van de <I>American Dream</I>. Het zijn &egrave;cht niet alleen 'onderdrukte Europeanen' op zoek naar godsdienstvrijheid. [zie 15 Oktober]. Het gaat nu om het zoeken en vinden van de <I>roots</I> van 'alle' Amerikanen. Die oude droom met zijn 'impliciete racisme' is voorbij. 
<BR>In de laatste grote TV-spot [een 'spot' van 30 minuten!] waarmee <I>Obama</I> zich Donderdag presenteerde, refereert hij daar zodanig aan dat <I>Christian Salmon</I>, die ik al vaker*) noemde om zijn inzichten in '<I>storytelling</I>', in <I>Obama</I> een Afrikaanse 'helende verteller' ziet. Overigens vergelijkt <I>Babelia</I> van deze week <I>Obama</I>'s autobiografie met <I>Roots</I>, het toentertijd zeer diep ingrijpende boek van <I>Alex Haley</I> (1976). 
<BR>Zonder zijn politieke, economische en militaire verantwoordelijkheden terzijde te schuiven positioneert <I>Obama</I> zich, " ... <I>&agrave; cheval entre la p&eacute;dagogie et la th&eacute;rapie: celle du griot, qui, dans les soci&eacute;t&eacute;s africaines, est qualifi&eacute; de m&eacute;decin du lien </I>... ". [<I>griot</I>=Afrikaanse verteller van 'helende' verhalen**)]. De weergave van zijn persoonlijke geschiedenis in zijn 'spot' laten daarover geen twijfel, schrijft <I>Salmon</I>.
<I><BR>Salmon</I> grijpt dit aan als &eacute;&eacute;n van de vele voorbeelden van de '<I>fictionnalisation</I>' van het Amerikaanse politieke leven, en haalt de TV-serie <I>The West Wing</I> aan die tussen 1999 en 2006 bijzonder populair was, en waarin twee presidentscandidaten voorkomen, een blanke en een 'gekleurde' die z&oacute;veel lijken op de huidige [w&egrave;rkelijke/&egrave;chte] candidaten dat de 'supporters' van <I>The West Wing</I> vinden dat de huidige race slechts een 'onwerkelijke afspiegeling' [<I>reflet d&eacute;r&eacute;alis&eacute;</I>] van het fictieve koppel <I>Matt Santos</I> en <I>Arnold Vinick</I> is. Een andere serie, <I>K-Street</I>, gaat zelfs zover om '&egrave;chte' personen, zals <I>Howard Dean</I>, in hun 'fictie' op te nemen.
<BR>Politieke gebeurtenissen, zo concludeert <I>Salmon</I>, lijken steeds meer 'v&oacute;&oacute;r-geschreven' te zijn als fictie. Het is achterhaald als we nog proberen 'fictie' en 'realiteit' te onderscheiden. Ze zijn deel van "hetzelfde universum", zegt <I>Salmon</I>. [zo zo!]. Daarom lijken ze op elkaar. [zo zo!]
<FONT FACE="Trebuchet MS" SIZE=1><BR>________________________________
<BR>Christian, Salmon, La "second life" du politique, LE MONDE, 31.10.08: http://www.lemonde.fr/opinions/article/ 2008/10/31/la-second-life-du-politique-par-christian-salmon_1113284_3232.html
<BR>The West Wing: http://en.wikipedia.org/wiki/The_West_Wing http://www.nbc.com/The_West_Wing/
<BR>De frappante overeenkomsten tussen The West Wing en de huidige race zijn eerder opgevallen. Zie
<BR>http://belowthebeltway.com/2008/10/30/obama-v-mccain-santos-v-vinick/ en .../02/20/obama-matt-santos/
<BR>Barack Obama, Dreams from My Father, 1995, heruitgave 2004. ISBN 1-4000-8277-3
<BR>*) 3+9 feb, 8+9 mei en 10 sep 2008  **) Griot: http://en.wikipedia.org/wiki/Griot</FONT>
<BR><a href="dagbk102.htm#subtop">terug eerste dagboekregel</A>

<a name="2"></a>
<P><B>San Sebasti&aacute;n de La Gomera, Zondag, 2 November 2008</B>
<BR>--"Het is achterhaald als we nog proberen fictie van realiteit te onderscheiden", schreef ik gisteren om samen te vatten wat <I>Christian Salmon</I> zei over de frappante overeenkomsten tussen de 'w&egrave;rkelijke' presidentsverkiezingen en die van de TV-serie <I>The West Wing</I>.
<BR>--"Ai!! Ai!! Hoe weten we dan w&egrave;l wat 'realiteit', wat 'waarheid' is?"
<BR>--"Tja,  ik weet het ook niet; misschien ligt het wel h&eacute;&eacute;l anders ...... "
<BR>Een paar weken geleden trof ik het begrip '<I>Black Swan</I>' aan in <I>Edge</I>, in een essay van <I>Nassim Taleb</I>. Op Schiphol, verleden Woensdag, kocht ik zijn boek. Razend nieuwsgierig was ik geworden.
<BR>Het boek gaat over de verrassing, het onverwachte. <I>The Black Swan</I> is daarvan het symbool. Eeuwenlang waren alle zwanen wit. <I>Aristoteles</I> gebruikte het zelfs zijn beschouwingen. Maar in de 17e eeuw werden Australi&euml; zwarte zwanen aangetroffen. 
<BR>De filosofische wereld op zijn kop! <I>John Stuart Mill</I> is de eerste die gebruik maakt van deze ontdekking om onze kijk op de werkelijkheid te corrigeren: We hadden gewoonweg niet "overal+goed" gekeken toen we zeiden: "Alle Zwanen Zijn Wit".
<I><BR>Taleb</I> maakt duidelijk dat dit soort verrassingen 'eigen schuld' is. Of de schuld van <I>Plato</I>, die ons heeft geleerd onze waarnemingen de verzamelen onder woorden en begrippen. H&eacute;&eacute;l verraderlijk!!! 
<BR>Ik kende dit verraderlijke verschijnsel als aforisme [ooit ergens opgevangen]:
<BR>--"Alle generalisaties zijn fout. Tussen haakjes: Dit is een generalisatie".
<I><BR>Taleb</I> komt ook op de proppen met onze menselijke behoefte aan een 'verhaal', aan een 'plot'. Vergelijk bijvoorbeeld: "<I>The king died and the queen died</I>" met "<I>The king died and than the queen died of grief</I>". 
<BR>Het eerste 'verhaal' is een opsomming van feiten, het tweede is een 'plot'. Het bevat weliswaar m&eacute;&eacute;r feiten/informatie, maar 'onthoudt' beter. Het bevat voor het menselijk gevoel meer 'waarheid' [pag 70]. Kortom:
<BR>--"Zou de 'waarheid' in het 'verhaal' zitten?"
<BR>Ik moet nu denken aan het boekje "Rondom de leegte" waarin <I>Cornelis Verhoeven</I> vaststelt dat er rondom de dood, het 'niets', talloze verhalen en rituelen zijn. Dat boekje heeft mij toentertijd diepgaand be&iuml;nvloed.
<BR>Dat 'geheimzinnige niets' is de kern van vele culturele verschijnselen volgens <I>Verhoeven</I>. Met name ging hij in op godsdienstige bedrijvigheden. 
<I><BR>Taleb</I> en <I>Salmon</I> zijn daarvan agnostische verschijningsvormen. <I>Salmon</I> schreef dat 'fictie en realiteit tot hetzelfde universum behoren', en <I>Taleb</I>: 
<BR>--"Waarom zou een gedicht de 'werkelijkheid' niet beter beschrijven?" 
<BR>De 'werkelijkheid', dat 'geheimzinnige niets' van <I>Verhoeven</I>.
<FONT FACE="Trebuchet MS" SIZE=1><BR>________________________
<BR>The fourth quadrant, Essay in Edge 257: http://www.edge.org/3rd_culture/taleb08/taleb08_index.html
<BR>Nassim Nicholas Taleb, The Black Swan: The Impact of the Highly Improbable, ISBN 9781400063512 
<BR>Cornelis Verhoeven, Rondom de leegte, ISBN 9789055731237</FONT>
<BR><a href="dagbk102.htm#subtop">terug eerste dagboekregel</A>

<a name="3"></a>
<P><B>San Sebasti&aacute;n de La Gomera, Maandag, 3 November 2008</B>
<BR>Die 'geheimzinnige leegte' van <I>Cornelis Verhoeven</I> houdt mij bezig. Ik zou zijn boekje nog eens willen herlezen. Van zijn vraagstelling herinner ik mij vooral de "kip-ei stelling", zoals ik die toen nuchterweg noemde: 
<BR>--"Heeft die 'leegte' betekenis van zichzelf? 
<BR>--"Of ontleent die zijn betekenis aan de 'panische' bewegingen er omheen?" 
<BR>'Panisch' &gt;&gt;&gt;&gt;god <I>Pan</I> ;-).
<BR>Met de machtige '<I>storytelling</I>'-cultuur <I>&agrave; la Salmon</I>, de moderne wetenschap --&oacute;&oacute;k een soort '<I>storytelling</I>'-- en de onmiskenbare menselijke behoefte om vanuit de zichtbare feiten uitspraken te doen over het niet-zichtbare, zoals <I>Taleb</I> nog eens benadrukt, denk ik dat die leegte onze "zelfgeschapen creatie" is. Mooi toch? (100 woorden)
<BR><a href="dagbk102.htm#subtop">terug eerste dagboekregel</A>

<a name="4"></a>
<P><B>San Sebasti&aacute;n de La Gomera, Dinsdag, 4 November 2008</B>
<BR>Ik heb dit jaar weinig gemeld over de "<I>Memoria Hist&oacute;rica</I>" die jaarlijks rond het seizoen van de dodenherdenking weer '<I>focal point</I>' wordt van de 'twee Spanjes'. <I>Memoria Hist&oacute;rica</I> is de wet die dat allemaal moet rechttrekken, maar de uitvoeringsdecreten komen maar met stukjes en beetjes los. De achterhoede-gevechten zijn bitter. De Kerk heeft veel boter op het hoofd en is machtig. Zodoende. 
<BR>Het vorig jaar [22 okt] citeerde ik: "... het <I>franquismo</I> [was] 'slechts' een excuus van de hogere klassen om ongestraft te moorden tot lang na de burgeroorlog". ["<I>El franquismo cont&oacute; con la posguerra para asesinar impunemente</I>"].
<BR>De vraag is: Hoe lang duurde die zgn '<I>posguerra</I>'? 
<BR>De jacht op 'rooie rakkers' [allemaal 'communisten' volgens De Kerk, dus ter&egrave;cht!] duurde tot vroeg in 60er jaren. Er is een 'offici&euml;el' erkende openbare terechtstelling na zo'n rechtse razzia uit 1959. Maar er zijn 'meldingen' tot in 1962. Het opkomende toerisme maakte dat die '<I>folklore</I>' voorgoed verdween.
<BR>In het meest recente uitvoeringsdecreet van de <I>Memoria Hist&oacute;rica</I> wordt een datum genoemd. Dat decreet geeft aan vluchtelingen tussen 1936 en 1955 --en hun (kinds-)kinderen het recht op het terugkrijgen van hun nationaliteit. Het zou om anderhalf miljoen personen gaan volgens de betrokken verenigingen van belanghebbenden.
<BR>Mij verbaasde dat getal 1955. Waarom 1955? 
<BR>Navraag bracht mij op een 'on-offici&euml;el' decreet van <I>Franco</I> uit dit tijd, dat het afgelopen moest zijn met die razzia's. Dat betekent dat 'emigratie' n&agrave; 1955 nu 'offici&euml;el' niet meer als 'angst-emigraties' worden aangemerkt. Dat leidde al tot protest van belangenverenigingen, maar, omdat dan ook de grote --vaak &oacute;&oacute;k illegale-- emigratie om economische reden begint, zal dat moeilijk zijn te ontwarren. Dat was naar Noord-Europa en naar 'de petroleum' in<I> Venezuela</I>, 
<BR>Een ander seizoennieuwtje sluit aan bij Mijn Dagboek van 3 nov 2002 waarin ik melding maakte van een artikel in <I>New York Times</I> "<I> ... dat wijst op de 'curiositeit' dat de Spaanse rechter </I>Garz&oacute;n<I> er w&egrave;l in slaagt </I>Pinochet<I> voor het gerecht te halen, maar dat de familieleden van de Spaanse 'verdwenen personen' een beroep moeten doen op de UNO</I>"
<BR>Welnu, dezelfde rechter <I>Garz&oacute;n</I> heeft een paar weken geleden de daders van deze razzia's --dus het <I>franquismo</I>-- voor de rechter gedaagd. 
<BR>--"Schande! Schande! Schande!", riep rechts Spanje in koor, "de rechter moet zich buiten de politiek houden!!"
<BR>Ik weet nog niet de afloop, maar als <I>Garz&oacute;n</I> zulke dingen doet, staat hij stevig in zijn schoenen. Maar zijn molens malen langzaam.
<BR>Tot zover het nieuws over de oude pijnen van 'de twee Spanjes'.
<BR><a href="dagbk102.htm#subtop">terug eerste dagboekregel</A>

<a name="5"></a>
<P><B>San Sebasti&aacute;n de La Gomera, Woensdag, 5 November 2008</B>
<BR>Weet je wat een '<I>Ganzk&ouml;rperbadeanzug</I>' is? 
<BR>Het doet denken aan ons middelbare-schoolgrapje van <I>Hinundherschickmeister</I> voor rangeerder of zelfs <I>Eisenbahnknotenpunkthinundherschickmeister</I>. 
<BR>In het NLs heet '<I>Ganzk&ouml;rperbadeanzug</I>' 'zwemboerka', dat is een zwempak voor <I>moslima</I>'s, dat het lichaam van top tot teen bedekt. 
<BR>Een andere Duitse vertaling daarvoor is '<I>Burkini</I>'. Dat is wel een leuke. Je zou ze mini-maxi-vertalingen kunnen noemen.
<BR>Ik houd wel van 'nieuwe' woorden. Zo vond ik een tijd geleden in het Frans '<I>alicaments</I>', een samentrekking van <I>alimentation</I> [voeding] en <I>m&eacute;dicaments</I> [medicijn] om de 'voedings'-reklame te hekelen die onbewezen medische claims aan voedingsmiddelen koppelt: "yoghurt vol goede bacteri&euml;n" of "margarine met de juiste cholesterol" enzovoorts.
<BR>De NLse website 'Gezonde Scepsis' heeft intussen de NLse versie gepresenteerd als "Alicamenten" en vraagt om NLse meldingen. Doen!!
<BR>Dat '<I>Ganzk&ouml;rperbadeanzug</I>' komt overigens van Van Dale's Woordenboeken. In een internationale vertaalwedstrijd boden ze enkele typische NLse 'nieuwe woorden' aan om er het beste van te maken in het Engels, Frans en Duits. Spaans ontbreekt helaas.
<BR>De vertalingen missen soms de '<I>jus</I>' die het oorspronkelijke NLse woord had. Zo zijn '<I>packaging tax</I>', '<I>&eacute;cotaxe sur les emballages</I>', en '<I>Verpackungssteuer</I>' verschrikkelijk-perfecte vertalingen van 'paktaks'. Maar de 'lol' van 'paktaks' is de ge&iuml;nsinueerde relatie van ge'pak't worden door de belasting. Dat ontbreekt.
<BR>Maar het omgekeerde is ook het geval.
<BR>Naast het 'keurige' <I>femme libre</I>, werd ook '<I>brunisane</I>' aangeboden als vertaling van 'wolkersvrouw', refererend aan <I>Carla Bruni</I>, de vrouw van <I>Sarkozy</I>, die gewoon doorgaat met naakt poseren. "<I>Pourquoi pas</I>?" 
<BR>Voor de buitenlandse deelnemeres werd 'wolkersvrouw' als volgt toegelicht: Vrouw die zich niet laat belemmeren door persoonlijke schaamtegevoelens en maatschappelijke beperkingen. ['<I>No-shame dame</I>, in het Engels was ook niet gek].
<BR>Het NLse '<I>digiflirten</I>' ging weg als '<I>online flirting</I>', '<I>flirt &eacute;lectronique</I>', en '<I>e-flirten</I>'. Heel correct, t&ograve;ch ietsje saaier.
<FONT FACE="Trebuchet MS" SIZE=1><BR>__________________________
<BR>Van Dale Vertaalslag 2008: http://www.vandale.nl/vandale/nieuws/persberichten/article2078.ece
<BR>Alicamenten: http://www.gezondescepsis.nl/actueel/actueel-2008/341-oproep-meld-foute-reclame-alicamenten.html
<BR>Alicaments: http://www.lemonde.fr/opinions/article/2008/09/30/appel-a-la-vigilance-sur-les-alicaments-par-laurence-girard_1101248_3232.html</FONT>
<BR><a href="dagbk102.htm#subtop">terug eerste dagboekregel</A>

<a name="6"></a>
<P><B>San Sebasti&aacute;n de La Gomera, Donderdag, 6 November 2008</B>
<BR>Lusteloos blader ik door de berichten over <I>Obama</I>. Zijn plannen voor de nieuwe regering. De speculaties over hoe het Witte Huis er uit zal zien met het eerste zwarte echtpaar als '<I>first family</I>'. Zal het een <I>Black House</I> worden?
<BR>Het is niet dat de berichten mij niet interesseren; ik ben z&egrave;lf lusteloos. 
<BR>Ik ben nu bijna een week terug van mijn escapade naar het Noorden.
<BR>Doodvermoeid kwam ik terug. Begrijpelijk. 
<BR>Snel herstelde ik. Dat was een 'verrassing'. 
<BR>--"Mooi toch?", schreef ik na vier-en-twintig uur.
<BR>Maar de volgende 'verrassing' is dat ik meer geduld moet hebben.
<BR>Lusteloosheid als 'verrassing'. H&eacute;&eacute;l verrassend! (100 woorden)
<BR><a href="dagbk102.htm#subtop">terug eerste dagboekregel</A>

<a name="7"></a>
<P><B>San Sebasti&aacute;n de La Gomera, Vrijdag, 7 November 2008</B>
<BR><I>The Black Swan</I> heb ik bijna uit; dat boek over het 'verrrassende' en het 'onverwachte', waar ik Zondag jl over schreef. Ik ben nu in de saai-theoretische laatste hoofdstukken. Dat was ook de aangekondigde opzet van het boek; de schrijver zou dit heikele '<I>high-interest</I>' onderwerp beginnen met onderhoudende vertellingen uit de praktijk, en daarna geleidelijk overgaan tot de filosofische en wiskundige grondslagen.
<BR>Het is inderdaad <I>high-interest</I>, want het gaat over speculeren! En hij vertelt het lekker. Een genot om te lezen. Hij doet dat niet als (wetenschaps-)journalist, of als een academicus-filosoof, maar vanuit zijn eigen <I>trader</I>-ervaring. Als een ouderwets 'beursmannetje' dus, dat tegenwoordig '<I>quant</I>' wordt genoemd. Hij is &oacute;&oacute;k filosoof-wiskundige, en nu hoogleraar in de <I>Sciences of Uncertainty</I>. 
<BR>Het is deze zeldzame combinatie die het boek interessant maakt. Anders kom je terecht bij saaie filosofen &amp; wiskundigen, of bij succesverhalen van rijkgeworden &eacute;&eacute;nlingen die 'Het Recept' hebben gevonden. In dit boek van <I>Nassim Nicholas Taleb</I> krijg je g&eacute;&eacute;n 'Recept'. Hij laat 'alleen maar' zien wat er m&eacute;&eacute;r bij komt kijken als je van de studeerkamer naar &egrave;chte handelsbeslissingen overstapt. 'Menselijkheid' ... dus. 
<I><BR>Black Swan</I> is zijn woord voor de 'verrassing' die we ondergaan als we ontdekken dat 'de realiteit' opeens 'heel anders' blijkt te zijn. Zoals toen we in de 17e eeuw zwarte zwanen in Australi&euml; ontdekten.  
<BR>Een <I>Black Swan</I> heeft drie kenmerken: Het is 'raar', 'vreemd', of van een andere orde. Het is van de '<I>unknown unknown</I>' in tegenstelling tot van de '<I>known unknown</I>'(1). Het heeft grote invloed op de samenleving; bv de uitvinding van de laser, of de komst van het internet(2). Achteraf --dus <I>after the fact</I>!!!-- komen we met 'verhalen' dat het 'begrijpelijk' en 'voorspelbaar' is(3). Dat laatste draagt bij aan het [collectieve] zelfbedrog, en maakt dat we n&ograve;g onhandiger zijn met de volgende <I>Black Swans</I>. Collectief-bureaucratisch, bijvoorbeeld bij grote banken, is die 'onhandigheid', die 'blindheid', nog het ergste. 
<BR>De saai-theoretische hoofdstukken die ik hierboven noemde vallen overigens mee. Geschreven in 2006 of uiterlijk 2007, ziet hij de reusachtige bankinstellingen zoals <I>Fanny Mae</I>, <I>J. P. Morgan</I> enz ... "<I>sitting on a barrel of dynamite, vulnerable to the slightest hiccup</I>". "<I>When one falls, they all fall</I>" [pag 225 e.v.]. Het is alsof je de kranten van de laatste maand leest! 
<BR>Waarom zag niet iedereen dat? Dit toevals(?)treffertje op pag 225 onderstreept nog eens de smakelijk-anecdotische benadering van de eerste hoofdstukken. 
<BR>Het is allemaal heel menselijk. Al te menselijk.<FONT FACE="Trebuchet MS" SIZE=1>  
<BR>____________________
<BR>In Financial Times probeerden enkele 'mandarijnen' uit de bankwereld de verhalen van Taleb af te doen als 'overdreven kritisch', maar niet alle ge&iuml;nterviewde 'mandarijnen' waren het daarmee eens.
<BR>Anuj Gangahar, Mispriced risk tests market faith in a prized formula, Financial Times, Apr 16, 2008
<BR>http://www.ft.com/cms/s/92d94ba6-24e4-11d8-81c6-08209b00dd01,id=080416000224,print=yes.html</FONT>
<BR><a href="dagbk102.htm#subtop">terug eerste dagboekregel</A>

<a name="8"></a>
<P><B>San Sebasti&aacute;n de La Gomera, Zaterdag, 8 November 2008</B>
<BR>Als je denkt dat de verkiezing van <I>Obama</I> de enige 'nieuwe trend' is in de VS, dan heb je het mis. Als oude rot in het 'trend'- vak weet ik dat [grote] maatschappelijke veranderingen --zelfs mode in kleding-- afhangen van het samenvloeien van meerdere onafhankelijke 'trends'.
<BR>Kort na elkaar tref ik berichten aan dat er minstens twee andere 'trends' zijn gesignaleerd. Het worden dus spannende tijden.
<BR>In NYT van 31 Oktober laat <I>Paul Krugman</I> in "<I>When Consumers Capitulate</I>" cijfers zien over de ononderbroken stijging van de '<I>consumer spending</I>' in de VS. Zelfs gedurende de recessie van 2001 bleef het stijgen. Behalve &eacute;&eacute;n kwartaal in 1991, was de laatste deuk in '<I>consumer spending</I>' in 1980 toen er een '<I>double-digit inflation</I>' was. Deze ononderbroken stijging werd meer-en-meer gefinancierd door inkorting op 'sparen'. Dat liep terug van 10% naar 2%. 
<BR>Maar nu, in het derde kwartaal van 2008, is de '<I>consumer spending</I>' gedaald met 3,1% op jaarbasis. De buikriemen worden aangetrokken, maar <I>Krugman</I> legt uit dat juist dit bijzonder onwelkom is ivm de financi&euml;le crisis. Dat is een 'averechtse' situatie voor economisten.
<BR>--"<I>So this looks like the beginning of a very big change in consumer behavior</I>", is zijn conclusie. Dat geloof ik.
<BR>In NYT van 28 Oktober, in "<I>The Behavioral Revolution</I>", schrijft <I>David Brooks</I> over de miskleun die <I>Alan Greenspan</I> de voorgaande week moest toegeven in het Congres. Hij had gerekend op het rationele nastreven van het eigenbelang door banken en aandeelhouders. Maar zo werkt het niet meer, zei hij spijtig, ze vertonen gedrag t&eacute;gen hun eigen belangen.
<BR>Het zijn niet meer de juiste analyse- en beslissings-modellen als een economische dreiging wordt geconstateerd, het gaat om de blote waarneming van die 'dreiging'. Daar zitten diepgaande zelfbedriegende fouten. <I>Brooks</I> verwijst naar het werk van <I>Amos Tversky</I> en <I>Daniel Kahneman</I> waarin psychologen en economen samenwerken om deze 'z&eacute;&eacute;r menselijke' waarnemingsfouten boven water te halen. Niet toevallig dus dat <I>Nassim Nicholas Taleb</I> van <I>The Black Swan</I> [2 en 7 nov] zich op o.a. diezelfde studies baseert. Zijn publicaties, en de <I>Masterclass van Edge</I>, deze zomer, hebben die kennis 'politiek' gemaakt. Eindelijk!
<BR>Kortom, drie onafhankelijk 'gebeurtenissen' vloeien samen.
<BR>Dat wordt wat!!<FONT FACE="Trebuchet MS" SIZE=1><BR>_________________________
<BR>PAUL KRUGMAN, When Consumers Capitulate, NYT, October 31, 2008
<BR>http://www.nytimes.com/2008/10/31/opinion/31krugman.html
<BR>DAVID BROOKS, The Behavioral Revolution, NYT, October 28, 2008 
<BR>http://www.nytimes.com/2008/10/28/opinion/28brooks.html
<BR>Edge Master Class 2008, A SHORT COURSE IN BEHAVIORAL ECONOMICS, Sonoma, CA, July 25-27, 2008
<BR>Met o.a. Daniel Kahneman, TWO BIG THINGS HAPPENING IN PSYCHOLOGY TODAY
<BR>http://www.edge.org/3rd_culture/thaler_sendhil08/class4.html
<BR>Richard Thaler, Sendhil Mullainathan, Daniel Kahneman, PUTTING PSYCHOLOGY INTO BEHAVIORAL ECONOMICS
<BR>http://www.edge.org/3rd_culture/thaler_sendhil08/class6html</FONT>
<BR><a href="dagbk102.htm#subtop">terug eerste dagboekregel</A>

<a name="9"></a>
<P><B>San Sebasti&aacute;n de La Gomera, Zondag, 9 November 2008</B>
<BR>Na mijn ingenieursstudie in Delft in de jaren 50, heb ik nog enkele jaren --parttime-- in Rotterdam economie gestudeerd. Dat was een boeiende panorama-wisseling. Ik had mij geconcentreerd op strikte fabricage-technieken binnen een bedrijf, en toen kreeg ik een 'kijk van buitenaf' op 'produktie'. Het idee dat mij het meest is bijgebleven als 'prototype' van die 'andere kijk' is 'Gespreide Produktie'. <BR>Voorbeeld: De meubelhandel levert geen complete kleerkast, maar een 'bouwpakket'. In feite werd daarmee de eindfase van de produktie uitbesteed, en wel gratis! 
<BR>Dat 'verschijnsel' is nu norm geworden. Om het personeels-probleem van  de kaartjesverkoop van de NS op te lossen, zijn er automaten gekomen, waar wij als gedresseerde aapjes die 'lastige' arbeid gratis verrichten.  
<BR>Met de komst van de hoogwaardige automatisering is dat razendsnel toenomen, maar het verschijnsel is nooit sociologisch onderzocht. 
<BR>Daar is nu een begin mee gemaakt door een boek van <I>Marie-Anne Dujardier</I> dat terloops het adagium "<I>Time is Money</I>" omvormt tot "<I>Your Time is Our Money</I>". <BR>Leve de Gespreide Produktie!
<BR>Met de komst van <I>Web 2.0</I> gaat het zelfs nog verder, en wordt de consument aktief --&egrave;n passief!-- ingeschakeld in het marktonderzoek. Met 'vrijwilige begeleiders' wordt een forum over een produkt of dienst in stand gehouden, en de intelligente idee&euml;n str&oacute;men binnen. Onbetaald en enthousiast vrijwilligerswerk. Naast forums worden met <I>Web 2.0</I> zeer gedetailleerde gegevens verzameld over koop- en keuzegedrag bij onze web-aankopen. Argeloze vrijwilligers zijn we geworden.
<BR>Het meest interessant zijn overigens de blogs die over dit boek discussi&euml;ren. Daar schrijft iemand aan <I>Le Monde</I>, na het artikel over dit boek, dat hij die krant niet zozeer leest voor de produktie van de betaalde medewerkers, maar om de 'intelligente reakties' van de lezers.
<BR>In een andere blog wijst iemand op de vereiste bedrevenheid als consument. De ouderen leren het niet meer, maar die sterven snel uit(<I>sic</I>). Maar ook de jongeren van nu worden oud. 
<BR>Kunnen zij die gedresseerde-apentrucjes dan nog opbrengen? Zullen we dan lokaal-nabije vrijwilligers op het toneel zien verschijnen om die hulpeloosheid te compenseren? Als &egrave;chte 'dienst'. Of gaat de overheid dat betalen? 
<I><BR>--"Your Time is My Money", </I>de graai-cultuur ten top!<I> 
</I><BR>Lang leve de Gespreide Produktie!
<FONT FACE="Trebuchet MS" SIZE=1><BR>_____________________________
<BR>Jean-Michel Dumay, Le consommateur est un travailleur qui s'ignore, LE MONDE, 08.11.08.  
<BR>http://www.lemonde.fr/opinions/article/2008/11/08/le-consommateur-est-un-travailleur-qui-s-ignore-par-jean-michel-dumay_1116433_3232.html
<BR>Marie-Anne Dujarier, Le travail du consommateur : De McDo &agrave; eBay comment nous coproduisons ce que nous achetons. La D&eacute;couverte 2008</FONT>
<BR><a href="dagbk102.htm#subtop">terug eerste dagboekregel</A>

<a name="10"></a>
<P><B>San Sebasti&aacute;n de La Gomera, Maandag, 10 November 2008</B>
<BR>Internet en auteursrechten vormen een fatale combinatie voor het vrije verkeer van gedachten en idee&euml;n. 
<BR>In Berlijn maakte een amateur een 'dienst' waarmee bezitters van <I>iPods</I> 'ter plekke' de volgende bus op hun schermtje konden krijgen. 
<BR>Maar nee! De stadsbusdienst, <I>BVG</I>,  gaat op haar auteursrechten staan.
<BR>Natuurlijk! Consumenten zijn onbetaalde produktiemedewerkers! Graaien dus! <BR>--<I>"Your Time is My Money"</I>. Zie gisteren. 
<BR>Die <I>iPod-feature</I> kan <I>BVG</I> gebruiken om passagiers te dwingen om naar n&oacute;g meer reklame te kijken waarvoor ze  niet hebben gevraagd, maar waarvoor <I>BVG</I> wel de centjes vangt. <BR>Stel je voor dat die in handen van 'die amateur' zouden komen! (100 woorden)
<FONT FACE="Trebuchet MS" SIZE=1><BR>_______________ 
<BR>BVG vs. iPhone, Fahrplanauskunft verboten, Die Sueddeutsche, 07.11.2008, http://www.sueddeutsche.de/computer/64/316943
<BR>Eerder over dit probleem 11 nov 2005 [Google en indexering van boeken]  en 22 okt 2008 [YouTube als 'censuur']</FONT>
<BR><a href="dagbk102.htm#subtop">terug eerste dagboekregel</A>

<a name="11"></a>
<P><B>San Sebasti&aacute;n de La Gomera, Dinsdag, 11 November 2008</B>
<BR>Vandaag is een uitstekende dag om twee oude familie-verhalen vast te leggen over "De Wapenstilstand" van 1918. Precies 90 jaar geleden. Mijn vader en moeder hadden allebei 'iets' daarvan van nabij meegemaakt. Als wij na het avondeten de kinderbedtijd wat wilden oprekken, dan vroegen we altijd: "Vertel nog eens van toen". Altijd prijs! 
<BR>Mijn vader (1898) was toen als dienstplichtig soldaat ingekwartierd in Roosteren, en zijn onderdeel was belast met de bewaking van de wapens die de Duitse soldaten moesten inleveren bij hun terugtocht naar '<I>Die Heimat</I>'. In een van die verhalen --een echte <I>tearjerker</I>-- komt een hoge duitse officier voor die zijn rijkversierde dolk uit familiebezit moest inleveren. 'Dat nooit', zei hij, en liep terug naar het midden van de brug over de Maas, en gooide het met een breed gebaar in het water. 
<BR>Wij vonden dat altijd heel dramatisch, en mijn zusjes huilden dan. 
<BR>Maar de verhalen van mijn moeder (1899) spanden de kroon. Zij had namelijk met eigen ogen de duitse keizer gezien! Een hele dag lang. Vlak bij haar ouderlijk huis in Tegelen. Het was voor de dorpelingen ook de eerste 'indicatie' dat de oorlog voorbij zou kunnen zijn. Wat anders? 
<BR>Dat moet 10 november 1918 zijn geweest. Op 8 en 9 was er in een bos bij <I>Compi&egrave;gne</I> 'staakt het vuren' geregeld, en op 11 november om 11.00 werd de wapenstilstand van kracht. De keizer vluchtte naar Nederland en liet het ondertekenen aan kroonprins <I>Max</I> over. Zijn trein werd opgehouden bij het station van Tegelen voor 'formaliteiten'. Dat waren pittige diplomatieke onderhandeling, zo bleek later. Koningin Wilhelmina was weliswaar 'familie', maar om allerlei reden moest de Keizer op afstand worden gehouden. Het telegraafkantoortje van het station was daar goed voor. Het was 's morgens al heel vroeg begonnen. Onverwacht natuurlijk. Het duurde de hele dag. Het nieuws, en de details over de 'bezetting' van het telegraafkantoor, lekten snel uit via de stationschef, zodat het hele dorp er van wist, en kwam kijken. De keizer en zijn staf ijsbeerden op het perron heen en weer, of gingen eten in het restauratierijtuig. Dat gaf bekijks en 'speculatieve discussies'!
<BR>Mijn grootouders hadden een pannenfabriek(je) aan wat later heette de Industriestraat, en hun moestuin reikte tot aan het perron waar de keizerlijke trein stond. Helemaal open terrein. Ik heb dat als kind nog goed gekend. Ik kon het mij levendig voorstellen. Nu nog!
<FONT FACE="Trebuchet MS" SIZE=1><BR>______________________
<BR>Ik heb op het internet foto's gevonden over 'Roosteren' en 'Maaseik' en met bronvermelding op Flickr gezet: http://farm4.static.flickr.com/3292/3022294971_af51dc7708_o.jpg
<BR>http://farm4.static.flickr.com/3021/3022296909_a84dcfd9b8_o.jpg
<BR>http://farm4.static.flickr.com/3046/3022295577_bb8af5eb03_o.jpg
<BR>Stukje geschiedenis over met o.a. 'Roosteren', http://www.firstworldwar.com/features/germanyduringww1.htm
<BR>Over de ondertekening in Compi&egrave;gne: http://www.webmatters.net/france/ww1_rethondes.htm
<BR>Wilhelm II van Duitsland: http://nl.wikipedia.org/wiki/Wilhelm_II_van_Duitsland met o.a. melding van de 59 wagonladingen persoonlijke bezittingen die Wihelm II liet overkomen. Over die 'wachttijd' in Tegelen heb ik niets gevonden, maar ik herinner mij ooit een foto daarvan te hebben gezien.</FONT>
<BR><a href="dagbk102.htm#subtop">terug eerste dagboekregel</A>

<a name="12"></a>
<P><B>San Sebasti&aacute;n de La Gomera, Woensdag, 12 November 2008</B>
<BR>Ik heb het uit, <I>The Black Swan</I>, dat boek van <I>Nassim Nicholas Taleb</I>, waarover ik 2 en 7 november al schreef. Het maakt waar wat het beloofde: Het start met onderhoudende vertellingen uit de praktijk en gaat geleidelijk over naar filosofische en wiskundige grondslagen.
<BR>Maar ook die grondslagen bleken heel onderhoudend te zijn, vooral omdat een andere vertellijn tevoorschijn kwam, namelijk die van zijn eigen biografie. Met 'tussendoor-anecdotes' komen we daar achter. Ook <I>Taleb</I>'s ontmoetingen en botsingen met sympatisanten en 'haters' van zijn idee worden verteld. Ze geven een beeld van zijn leven als 'intellectuele rebel'. Dat rebelse hoort bij innovatief denken. Helaas.  <BR>
Geboren in de <I>Libanon</I>, in een welgestelde familie, in een land met meer dan duizendjarige stabiliteit, maakt hij als kind mee hoe een allesvernietigende oorlog ook d&aacute;&aacute;r toeslaat. Is het verwonderlijk dat hij de rest van zijn leven wijdt aan 'super-onverwachte gebeurtenissen'?
<BR>Hij betoogt dat we een deel van die 'onverwachte gebeurtenissen' niet zien door 'eigen schuld'. Daar is <I>Plato</I> schuld aan die ons leerde rijk gevari&euml;erde waarnemingen in &eacute;&eacute;n begrip te vangen, maar ook onze psychische 'eigenaardigheid' om slechts te zien wat binnen onze vooroordelen --of onze 'modellen'-- valt. Er zijn nog veel meer '<I>perceptual biases</I>'.  Daar gaat het boek voornamelijk over. 
<BR>Wat de '&egrave;chte' onverwachte gebeurtenissen betreft is het n&ograve;g erger dan het lijkt. Die proberen we de verdoezelen, en 'schijnvoorspelbaar' te maken. &Egrave;chte onvoorspelbaarheid is namerlijk onverteerbaar: 
<BR>H&eacute;&eacute;l menselijk. Dat w&egrave;l, maar het leidt &oacute;&oacute;k tot breedgezaaid en diepgeworteld zelfbedrog in alle aspecten van onze cultuur.
<BR>Hij veegt de vloer aan met de meeste 'risico-modellen' omdat die het wezenlijke risico verstoppen. Maar een model bepaalt w&egrave;l hoe we 'de werkelijkheid' zien. En dan is de cirkel rond. We zien wat we willen zien.
<I><BR>David Brooks</I> in <I>The Behavioral Revolution</I> analyseert het als volgt. 
<BR>Er zijn ruwweg vier stappen naar iedere beslissing. Eerst de waarneming van de situatie, dan de mogelijke akties op een rijtje, dan de beste actie 'berekenen', en tenslotte 'doen'. Wij dachten eeuwenlang dat de derde stap, het voorspellingsmodel, de belangrijkste was. De economische en sociale wetenschappen zijn gebaseerd op dat 'rationele gedrag', maar dat is slechts waar in het model. Niet in de waarneming!, waarschuwt <I>Taleb</I>. 
<BR>Op allerlei fronten, en zeker ook nu met de financi&euml;le crisis, blijkt dat onze 'modellen' niet werken. Misschien is er 'niks mis' met die modellen, maar ze zijn op 'valse premissen' en 'foute waarnemingen' gebaseerd. We moeten dus terug naar die eerste stap, zegt <I>Brooks</I>. Dat is &oacute;&oacute;k de kern van het betoog van <I>Taleb</I>. Die rijkgevari&euml;erde anecdotes zijn nodig omdat het zo wijdverbreid is, en zo diepgeworteld. Confronterend!!
<FONT FACE="Trebuchet MS" SIZE=1><BR>______________________
<BR>DAVID BROOKS, The Behavioral Revolution, NYT, October 28, 2008
http://www.nytimes.com/2008/10/28/opinion/28brooks.html</FONT>
<BR><a href="dagbk102.htm#subtop">terug eerste dagboekregel</A>

<a name="13"></a>
<P><B>San Sebasti&aacute;n de La Gomera, Donderdag, 13 November 2008</B>
<BR>Er worden per dag 120 miljard e-mails verzonden, maar 90% daarvan is <I>spam</I>. Dat is ergerlijk [maatschappelijk], maar met moderne filtersystemen valt de ergernis [individueel] mee. Het technische kat-en-muis-spel van 'spammers' en 'filteraars' gaat echter door. Een van de technieken is om enkele duizenden argeloze priv&eacute;-computers tot 'slaaf' te maken. [Terzijde: Misschien dus ook die van mij of jou op dit moment. Het verbaast mij dat de gebruikelijke anti-virus en <I>firewall</I> programma's dat niet detecteren.]
<BR>Een interessante vraag om deze 'bedrijfstak' te leren kennen is: 
<BR>--"Waarom doen spammers 'het'? Verdient het zo goed?"
<BR>Die vraag is nog weinig gesteld, maar een begin is gemaakt door de internet-researcher <I>Stefan Savage</I> van de <I>University of California, San Diego</I>. Om de bedrijfseconomie van deze 'handel' te onderzoeken kon hij niet anders dan zelf ook een tijdje 'spammen'. Met de allerlaatste [<I>hacker</I>]-technieken verzond hij in &eacute;&eacute;n [proef]maand zo'n 500 miljoen mails, keek naar de <I>response rate</I> [hoeveel mensen reageren], naar de <I>conversion rate</I> [hoeveel mensen kopen], hoeveel door de filters glipten, en de kengetallen van het zakendoen met <I>Direct Mail</I>.
<BR>De <I>response rate</I> lag op 1 op 1 miljoen voor zijn <I>Viagra</I>-achtige produkten. Dus ongeveer 500 mensen reageerden. Slechts 28 kochten voor gemiddeld 100 dollar. Daarvan krijgt de spammer een 'commissie' van de pharmaceutische groothandelaar. Zo werkt dat.
<BR>Daarvoor moest nogal wat werk worden verricht. Echt '<I>hackers</I>'-werk, want hij maakte 76.000 argeloze computerbezitters tot 'slaaf'. 
<BR>Volgende vraag: "Is het sop de kool wel waard?"
<BR>--"Marginaal", is het antwoord van <I>Savage</I>. 
<BR>Bij een 100 maal grotere operatie begint het misschien[!] ergens op te lijken, vindt hij. <I>Viagra</I>-achtige produkten zijn, naast aandelenprijzen manipulatie, de belangrijkste professionele spamtoepassing, weet hij te melden in zijn '<I>academic paper</I>'.
<BR>Mijn verwachting is dat het openbreken van dit geheimzinnige handeltje waarvan 'men' zegt dat er 'veel' verdiend wordt heel ontnuchterend zal werken. Enkele &egrave;chte professionals zullen overblijven. Ik denk daarbij aan het 'model' dat ik vaker heb waargenomen na zo'n 'goudkoorts'-periode van een nieuwe 'handel'. Veel zal ook afhangen van een [verbeterde] technische beveiliging tegen het 'slaafjes'-systeem. 
<BR>&Egrave;n[!] van een brede toepassing daarvan, want 'slaaf' zijn doet [individueel] geen pijn.<FONT FACE="Trebuchet MS" SIZE=1><BR>__________________________
<BR>Helmut Martin-Jung, Viel Spam um nichts, Die Sueddeutsche, 13.11.2008 
<BR>http://www.sueddeutsche.de/computer/854/317728/text/
<BR>Stefan Savage: http://www.cs.ucsd.edu/~savage/ en http://en.wikipedia.org/wiki/Stefan_Savage
<BR>Stefan Savage [en anderen],  Spamalytics: an Empirical Analysis of Spam Marketing Conversion, 
<BR>Proceedings of the ACM Conference on Computer and Communications  Security (CCS), Arlington, VA, October 2008. http://www.cs.ucsd.edu/~savage/papers/CCS08Conversion.pdf
<BR>Perscommentaren: http://www.nbcsandiego.com/topics/?topic=Stefan+Savage</FONT>
<BR><a href="dagbk102.htm#subtop">terug eerste dagboekregel</A>

<a name="14"></a>
<P><B>San Sebasti&aacute;n de La Gomera, Vrijdag, 14 November 2008</B>
<I><BR>Wang-F&ocirc;</I> schildert zo mooi dat de mensen zijn kunst verkiezen boven het werkelijke. De welgestelde <I>Ling</I> wordt zodoende verliefd op de portretten van zijn vrouw. Die kwijnt weg, en sterft van eenzaamheid. <I>Ling</I> verkoopt daarna zijn slaven en juwelen en zwerft met <I>Wang-F&ocirc;</I> mee om de natuur door de ogen van zijn meester te zien.
<BR>Tot ze bij de keizer komen. Die is opgegroeid met de schilderijen van <I>Wang-F&ocirc;</I>, en kon daarna niet meer van de natuur genieten. Hij laat daarom <I>Ling</I> onthoofden, <I>Wang-F&ocirc;'s</I> ogen uitsteken en diens handen afkappen. 
<BR>Maar <I>Wang-F&ocirc;</I> reist in gedachten verder. Met <I>Ling</I> als bediende. (100 woorden)
<FONT FACE="Trebuchet MS" SIZE=1><BR>_________________________
<BR>Dit oud-Chinees-Japanse verhaal is opgetekend door de Iers-Japanse schrijver Lafcadio Hearn [Koizumi Yakumo] en opnieuw verteld door Marguerite Yourcenar in Comment Wang-F&ocirc; fut sauv&eacute; et autres nouvelles, Folioplus classiques 20e si&egrave;cle, Gallimard 2007, ISBN 978-2-07-034457-4  Ook: en.wikipedia.org/wiki/Lafcadio_Hearn. Het is ook theater- en filmstuk geworden.</FONT>
<BR><a href="dagbk102.htm#subtop">terug eerste dagboekregel</A>

<a name="15"></a>
<P><B>San Sebasti&aacute;n de La Gomera, Zaterdag, 15 November 2008</B>
<BR>De <I>spam</I>-business staat opeens in de belangstelling want in de VS is een zeer grote provider, <I>McColo</I>, van het internet afgesloten door de <I>FBI</I>.
<BR>Dat was niet tegen '<I>spam</I>' als zodanig, want dat valt onder '<I>free speech</I>', maar omdat <I>McColo</I> veertig kinderporno-sites huisvest, en andere sites die het niet nauw nemen met '<I>copyright</I>' [een heilige koe van het kapitalisme] kon de <I>FBI</I> ingrijpen. Verder had <I>McColo</I> onder zijn dak een aantal 'producenten' van '<I>malicious software</I>'. Dat balanceert op de grens van '<I>free speech</I>' [in de VS].
<BR>Ik las het in <I>Die Sueddeutsche</I>, maar het artikel in <I>Washington Post</I> is veel informatiever. Het verwijst naar interessante statistieken die aantonen dat de VS de verreweg de grootste spammer is, en o.a. naar de site van <I>Spamcop</I> waar je kunt zien dat het totale aantal mails[!] dat op het net werd gestuurd op die bewuste Dinsdagavond kelderde van 40 naar 10 per seconde. Vijf procent van de spam glipt door de filters. 
<BR>Andere <I>spamwatchers</I> meldden soorgelijke metingen. <I>McColo</I> had dan ook een 'marktaandeel' van 75% [van die "90%" die ik eergisteren noemde!]. De 'klanten' van <I>McColo</I> hadden anderhalf miljoen computers besmet met de 'slaafjes'-virussen <I>Srizbi</I> of <I>Rustock</I> volgens researcher <I>Vincent Hanna</I> van <I>Spamhaus.org</I>. Die slaafjes maakten de verspreiding anoniem.
<BR>Er zijn nogal wat verwijzingen naar '<I>internet security</I>' bedrijven die de laatste weken /maanden m&eacute;&eacute;r en m&eacute;&eacute;r duidelijk maakten dat <I>McColo</I> de grote boosdoener was. Klachten bij de direktie van <I>McColo</I> over in opspraak gekomen sites werden echter 'niet behandeld', of de site werd naar een ander deel van het netwerk verplaatst. Kortom, er was complete 'collaboratie' met 'overtreders' cq 'misdadigers'. 
<BR>De verkoop van 'illegale' of  '<I>fake</I>' farmaprodukten is 'in principe' &oacute;&oacute;k strafbaar, en 'in pr&igrave;ncipe' is de <I>provider</I> daarvoor verantwoordelijkheid --net als voor <I>copyright</I> schendingen-- als de overtreder anoniem of onbereikbaar is.
<BR>Dat worden mooie kluiven voor de rechters en de advokaten.
<BR>Samen met het 'bedrijfskundige' onderzoek, waarover ik Donderdag schreef, en dit 'strafkundige' onderzoek, waar we de komende tijd meer van zullen horen, komt deze 'geheimzinnige' vorm van 'vrij ondernemerschap' voor het voetlicht. <BR>"<I>Ter leeringhe ende vermaeck</I>"
<FONT FACE="Trebuchet MS" SIZE=1><BR>______________________________ 
<BR> Brian Krebs, Host of Internet Spam Groups Is Cut Off, washington Post, Wednesday, November 12, 2008 
<BR>http://www.washingtonpost.com/wp-dyn/content/article/2008/11/12/AR2008111200658.html [updated version]
<BR>Spamcop: http://www.spamcop.net/spamgraph.shtml?spamweek [Dit is een d&oacute;&oacute;rlopende grafiek, let op!]
<BR>Mirjam Hauck, Spam aus USA, Schlag gegen den M&uuml;ll, Die Sueddeeutsche, 14.11.2008 http://www.sueddeutsche.de/computer/593/331452/text/
<BR>De site van McColo is onbereikbaar. McColo opzoeken in Google bracht nogal wat gegevens van security firms aan het licht en natuurlijk bloggers met n&ograve;g meer gegevens.</FONT>
<BR><a href="dagbk102.htm#subtop">terug eerste dagboekregel</A>

<a name="16"></a>
<P><B>San Sebasti&aacute;n de La Gomera, Zondag, 16 November 2008</B>
<BR>In <I>The Black Swan</I> filosofeert <I>Taleb</I> over de menselijke behoefte om een 'patroon' in de ons omringende chaos te zien. Een 'patroon', of een vertelling, of een mythe --het doet er [misschien?] niet toe. Het doel is vereenvoudiging van de werkelijkheid. Wetenschap heeft ook dat effect. En wat buiten dat 'patroon' valt, noemt Taleb een <I>Black Swan</I>. Op de meest onverwachte momenten komt die ons verrassen. 
<BR>Inderdaad, vervolgt hij, hebben veel psychische storingen als [neven-? bij-?] effect het gevoel van verlies van controle, van zinloosheid van de omgeving. 'We gebruiken kennis als therapie', besluit hij die discussie, en elders in dit 'wetenschappelijke' boek vraagt hij zich af of een gedicht niet netzogoed 'de werkelijkheid'. kan weergeven.
<BR>Toen ik een paar dagen later bij <I>Yourcenar</I> het volgende zinnetje las, moest ik daar aan denken, en zette mij ertoe dat te vertalen. 
<BR>" ... <I>et il m'arrive de penser que l'illusion est peut-&ecirc;tre la forme que prennent aux yeux du vulgaire les plus secr&egrave;tes r&eacute;alit&eacute;s</I>".
<BR>Zij schrijft dat naar aanleiding van de protagonist van het verhaal "<I>L'homme qui a aim&eacute; les N&eacute;r&eacute;ides</I>" --een soort dorpsgek-- waarvan ze zich afvraagt of hij niet de wereld van de feiten heeft verlaten om binnen te gaan in die van de illusies. 
<BR>Hier zijn mijn vertaalpogingen.
<BR>--(1) Het overkomt mij dat ik denk dat de illusie misschien wel de vorm is waarin de meest geheime werkelijkheden zich vertonen in het alledaagse.
<BR>--(2) Soms denk ik dat illusies de alledaagse verschijningsvorm zijn van diepe realiteiten.
<BR>--(3)  Soms denk ik dat illusies de vormen zijn waarin de diepste werkelijkheid zich vertoont aan gewone mensen. ['de gewone man']
<BR>Wie kent een betere vertaling?
<BR>Hoe dan ook, zowel <I>Yourcenar</I> als <I>Taleb</I> leggen hetzelfde verband tussen een 'gestoorde'  en de 'genezende illusie over de werkelijkheid'.
<BR>Mooi toch? 
<BR>En ik vraag mij intussen af waarvoor die veelgezochte werkelijkheid eigenlijk nog dient? <BR>Als illusies netzogoed werken?
</FONT><FONT FACE="Trebuchet MS" SIZE=1><BR>___________________
<BR>Nassim Nicholas Taleb, The Black Swan: The Impact of the Highly Improbable, ISBN 9781400063512, pag 69
<BR>Marguerite Yourcenar, Comment Wang-F&ocirc; fut sauv&eacute; et autres nouvelles, Gallimard 2007, ISBN 978-2-07-034457-4 pagina 45. <BR>En Mijn Dagboek  2 7 8 en 14 nov jl</FONT>
<BR><a href="dagbk102.htm#subtop">terug eerste dagboekregel</A>

<a name="17"></a>
<P><B>San Sebasti&aacute;n de La Gomera, Maandag, 17 November 2008</B>
<BR>Iedereen weet intussen wel van de 'laaghartige' Chinezen die 'kwaadaardig' <I>melamine</I> in babyvoedsel stopten. Het vorig jaar was er een minder bekend '<I>pet food scandal</I>' om dezelfde reden. <I>Melamine</I> is zowel 'acuut' als 'chronisch' bijzonder giftig. Die 'foute' Chinezen toch!!
<I><BR>Melamine</I> is echter &oacute;&oacute;k een belangrijke grondstof voor industri&euml;le produkten, en wordt ook als 'verbeteraar' van kunstmest gebruikt. Het is zogezegd 'alomtegenwoordig' en komt daardoor gemakkelijk in de voedselketen terecht. Het gaat dus niet alleen om 'kwaadaardige' toevoeging. Vandaar dat er wetten zijn die het <I>melamine</I>-gehalte in voedsel beperken. Maar noch die wetten, noch de uitvoering daarvan zijn deugdelijk. 
<I><BR>James E. McWilliams</I>, in NYT van vanmorgen, vindt daarom dat 'wie de eerste steen werpt ...' [naar 'de Chinezen'] &eacute;&eacute;rst in eigen huis moet kijken. 
<BR>Zo is het 'aanvaardbare' gehalte gesteld op 2,5 ppm [<I>parts per million</I>]. Dat is berekend op een volwassen persoon, maar die eet iedere dag &eacute;&eacute;n veertigste van zijn gewicht, en babies &eacute;&eacute;n tiende. Bijvoorbeeld.
<BR>Zo werden laatst eieren naar China teruggestuurd wegens te hoog <I>melamine</I>-gehalte, maar dat was 'gewoon' wegens de <I>gluten</I> waarmee ze worden gevoerd, en die <I>gluten</I> hebben een hoog <I>melamine</I>-gehalte omdat ze met kunstmest zijn gekweekt waaraan <I>melamine</I> als 'absorbtie-verbeteraar" is toegevoegd. Dat gebeurt in de VS ook. Bijvoorbeeld.
<BR>Kortom, het zit in de hele voedselketen, en niet alleen in 'kwaadaardige' toevoegingen. Je zou het <I>melamine</I>-probleem kunnen vergelijken met het DDT-probleem van vroeger.
<BR>Die vergelijking is niet verrassend, want het artikel werd geschreven door een geschiedenis-professor die nu een boek publiceert over onze mislukte strijd tegen insecten onder de titel: "<I>The Losing War on Insects From Colonial Times to DDT</I>". 
<BR>We moeten nu dus een '<I>war</I>' beginnen tegen <I>melamine</I>. Die tegen DDT hebben we verloren, vindt de schrijver. [Waarom je zo'n aktie meteen '<I>war</I>' moet noemen, is mij niet zo duidelijk. Waarom dat beroep op oorlogsinstincten? Teken des tijds? Kan het niet anders?]
<FONT FACE="Trebuchet MS" SIZE=1><BR>__________________________  
<BR>JAMES E. McWILLIAMS, Our Home-Grown Melamine Problem, NYT, November, 17, 2008, For all the outrage about Chinese melamine, what the United States has failed to scrutinize is how much melamine has
<BR>pervaded our own food system. http://www.nytimes.com/2008/11/17/opinion/17mcwilliams.html
<BR>http://en.wikipedia.org/wiki/Melamine http://en.wikipedia.org/wiki/2007_pet_food_recalls
<BR>http://en.wikipedia.org/wiki/International_Reaction_to_the_2008_Dairy_Scandal</FONT>
<BR><a href="dagbk102.htm#subtop">terug eerste dagboekregel</A>

<a name="18"></a>
<P><B>El Teide, Tenerife, Parador de Las Casta&ntilde;adas, Dinsdag 18 November 2008</B>
<BR>Het is al avond. Vanmorgen zijn we vroeg vertrokken van <I>La Gomera</I> naar <I>Tenerife</I>.
In <I>Los Cristianos</I> onderhandelde ik met een '<I>taxista</I>'
over de prijs om ons 'toeristisch' naar de <I>Parador</I> bovenop <I>El Teide</I> te brengen.
'Toeristisch' wilde niet zeggen grote omwegen naar 'toeristische
objecten', maar w&egrave;l af en toe te stoppen voor een uitzicht of
een foto. Dat lukte, en zo waren we goedkoper en comfortabeler uit dan
met een huurauto voor drie dagen. Terug nemen we de bus wel. Die gaat
&eacute;&eacute;n keer per dag.
<BR>Ik heb vanmorgen een kleine verkenningswandeling in de omgeving gemaakt, en  vanmiddag nog
een  met Ghislaine naar een van de mooiste uitzichtspunten waar
borden staan die niet alleen uitleggen wat je ziet aan de horizon,
maar ook 'beeldend' vertellen van de oergeschiedenis van het ontstaan van <I>El Teide</I> uit
het vulkanische eiland daarv&oacute;&oacute;r. 170.000 jaar geleden,
namelijk, 'roetsjten' grote brokken van het toenmalige eiland in zee in
westelijke richting. Dat werd natuurlijk een prachtige <I>tsunami</I>
want het was zowat de helft van het hele eiland. Op de aldus ontstane
vlakte, waarvan de resten nu '<I>Las Casta&ntilde;adas</I>' heten,
ontstond de karakteristieke kegelvormige vulkaan die we nu <I>El
Teide</I> noemen.
<BR>Het hotel heeft g&eacute;&eacute;n publieke Internetverbinding, maar ik
mocht van &eacute;&eacute;n van de kantoorcomputers gebruik maken om
het saldo van mijn '<I>prepaid</I>' mobieltje bij te pompen. Maar dit
stukje opladen kon niet. Dat moet dus wachten.
<BR><a href="dagbk102.htm#subtop">terug eerste dagboekregel</A>

<a name="19"></a>
<P><B>El Teide, Tenerife, Parador de Las Casta&ntilde;adas, Woensdag 19 November 2008</B>
<BR>Het is w&eacute;&eacute;r avond voor ik aan schrijven toekom. Het
dagritme van 's morgens om vijf uur fris en vol idee&euml;n opstaan
om met&eacute;&eacute;n te gaan schrijven is er niet meer. Het is
uitslapen en aan het [late] ontbijt plannen maken voor de dag. Maar
het 'plan' was er al: We zouden 'naar de top' gaan. We zouden lopen
naar de '<I>telef&eacute;rico</I>', waarvan iemand had gezegd dat het 
tien minuten zou duren. Maar dat leek sowieso onwerkelijk. 
<BR>Het werd een wandeling van anderhalf uur want Ghislaine had zuurstofproblemen op deze hoogte [2200m]. We twijfelden daarom of het wel verstandig zou zijn om d&oacute;&oacute;r te gaan tot 3500m, maar toen we bij het basisstation wat hadden uitgerust en in de zon gezeten zagen we het wel weer zitten. De tocht verliep probleemloos. Ghislaine rustte wat uit in de zon, en ik verkende de nabije omgeving. 
<BR>Het pad naar de top voor de laatste 200 meter naar de krater vereiste een speciale vergunning, die ik niet had aangevraagd. Dat is wat voor de volgende keer. Verder zag ik de twee goed geplaveide paden naar beneden. [In vergelijking met de ezelpaden van La Gomera]. Dat is &oacute;&oacute;k mooi voor een volgende keer: Met de '<I>telef&eacute;rico</I>' omhoog, en te voet omlaag.
<BR>Nu moesten we terug naar het hotel. We namen niet de saaie autoweg waarmee we waren gekomen, maar een wandelpad dat er aanvankelijk heel '<I>smooth</I>' uitzag maar toch enkele 'tamelijk-moeilijke passages' had voor Ghislaine die nog worstelt met de nazorg van een gebroken enkel. Het is een pad van bijna vier kilometer dat min of meer parallel loopt aan de autoweg die we 's morgens hadden genomen. We deden &oacute;&oacute;k anderhalf uur over. 
<BR>Plannen voor morgen hebben we nog niet, behalve dat we om vier uur de bus terug naar <I>Los Cristianos</I> nemen, en de boot van half acht naar <I>La Gomera</I>.
<BR><a href="dagbk102.htm#subtop">terug eerste dagboekregel</A>

<a name="20"></a>
<P><B>Los Cristianos, Tenerife, Havengebouw, 1830, Donderdag, 20 November 2008</B>
<BR>Ziezo, de reis is ten einde. Over twee uur zijn we thuis. Het wachten is op de boot van half acht. Vanmorgen heb ik nog een verkenningswandeling gemaakt op het [min-of-meer] vlakke terrein aan de voet van <I>El Teide</I>. Voor een 'volgende keer'. Om plannen te kunnen maken. Ghislaine bleef thuis, in de zon, want bewolking dreigde, en als Noorderling moet je ieder straaltje benutten.
<BR>En de bewolking kwam! Het werd een soort kiekeboe-tje spelen, want de top verdween soms helemaal, en even later piepte de glinsterende top weer door een gat in de wolken. Dat was een mooi contrast als afscheid van de totaal onbewolkte hemel van gisteren en eergisteren. Het had ook anders kunnen zijn. De serie foto's die ik gisteren en eergisteren van de naakte top maakte kan ik mooi afsluiten met die kiekeboe-versies. Ik zal er een 'paneeltje' van maken en op <I>Flickr</I> zetten. Het is precies de achterkant van <I>El Teide</I> zoals ik hem vanaf mijn balkon kan zien.
<BR><a href="dagbk102.htm#subtop">terug eerste dagboekregel</A>

<a name="21"></a>
<P><B>San Sebasti&aacute;n de La Gomera, Vrijdag, 21 November 2008</B>
<BR>Ik las in deze dagen <I>Attila The Hun</I>, van <I>John Man</I>, de verteller-antropoloog die ook een biografie van <I>Genghis Khan</I> schreef. <I>Attila</I> werd door 'Rome' schromelijk onderschat, en 'onbeschaafd' gevonden. Al in de eerste hoofdstukken maakt <I>John Man</I> duidelijk dat ze bepaald niet 'onbeschaafd' waren. Ze beschikten over een wapen dat het tot-dan-toe oppermachtige Romeinse zwaard aankon. 
<BR>De Hunnen hadden hun "<I>composite recurved bow</I>". Dat is een boog waarbij de stijfheid met geraffineerde laminaat- en lijmtechnieken was opgevoerd, met daarbij de teruggebogen [<I>recurved</I>], z&eacute;&eacute;r stijve  uiteinden. De '<I>English longbow</I>', waarmee de Engelse boogschutters in 1066 Willem de Veroveraar de voet dwarszetten, was meer dan mansgroot, en alleen geschikt voor voetvolk. De <I>composite recurved bow</I>, of de '<I>Mongol Bow</I>' was kort, en kon door een ruiter worden gebruikt. De 'zwervende herdersvolken' kenden die boog al langer, en de Hunnen verfijnden de technologie. Maar zij ontwikkelden vooral de noodzakelijke maatschappij-organisatie en leiderschap, in de generaties vlak v&oacute;&oacute;r <I>Attila</I>. Dat gaf de doorslag.
<BR>De Romeinen als 'statische landbouwvolk', keek neer op dat onbeschaafde 'zwervende herdersvolk'. Dat was een miskleun.
<I><BR>John Man</I> wijst er op dat bepaalde wapens de wereld hebben veranderd. Dat is een oude theorie. Ik leerde die kennen met het 'machinegeweer' [uitgevonden in de 1870-oorlog, maar pas in 1914-1918 'juist' gebruikt] en de 'tank' [uitgevonden gedurende 1914-1918, maar pas 'tactisch juist' gebruikt in 1940-1945]. 
<BR>Kortom de ene generatie vindt het uit, de volgende onderkent de 'juiste' toepassing. <I>Man</I> zet het Romeinse zwaard, de <I>composite recurved bow</I>, en het machinegeweer op die manier naast elkaar.
<BR>Nu wil het geval dat <I>Ghislaine</I> gisteren <I>Financial Times</I> koopt. Daarin kijkt <I>Chris Nuttall</I> terug op de <I>Obama</I>-verkiezing onder de titel '<I>An election largely won in cyberspace</I>'. Hij wijst op een dergelijke 'wapen'-samenhangen. <I>Roosevelt</I> won omdat hij voor het eerst het verschijnsel radio 'juist' gebruikte in dertiger jaren. Idem <I>Kennedy</I> met de TV in de jaren zestig. En nu is <I>Obama</I> de eerste <I>YouTube President</I> met <I>YouTubes</I> via het <I>Internet</I>. 
<BR>In die reeks valt ook <I>Financial Times</I> als 'wapen'. Het is ouder dan de 'radio' van <I>Roosevelt</I>. Maar ook hier blijkt dat het 'wapen' en het 'juiste gebruik' ervan, aan een andere serie 'innovaties' en 'uitvindingen' zijn onderworpen. De krant heeft ook de maatschappij veranderd. Niet alleen door de blote 'uitvinding'. Daarvan getuigt de maatschappelijke geschiedenis van de krant.  
<FONT FACE="Trebuchet MS" SIZE=1><BR>________________________
<BR>John Man, Attila The Hun, A Barbarian King and the Fall of Rome, 2005 Bantam Book 9780 553 81658 7 
<BR>Bespreking in the Guardian: http://www.guardian.co.uk/books/2005/mar/19/featuresreviews.guardianreview5
<BR>Chris Nuttall, Valley view: An election largely won in cyberspace, Financial Times, November 19 2008, www.ft.com/technology/digitalbusiness
<BR>Schietbogen: http://en.wikipedia.org/wiki/Mongol_bow http://en.wikipedia.org/wiki/Recurve_bow</FONT>
<BR><a href="dagbk102.htm#subtop">terug eerste dagboekregel</A>

<a name="22"></A>
<P><B>San Sebasti&aacute;n de La Gomera, Zaterdag, 22 November 2008</B>
<BR>Ik vroeg mij afgelopen Zondag verbaasd af: 
<BR>--" ... waarvoor die veelgezochte werkelijkheid eigenlijk nog dient? Als illusies netzogoed werken?"
<BR>Dat was naar aanleiding van <I>Nassim Nicholas Taleb</I>, die voor zijn <I>Black Swan</I>-theorie refereerde aan de menselijke behoefte om een 'patroon' in de ons omringende chaos te zien, en ook van <I>Yourcenar</I> die in 'illusies' de afspiegeling van '<I>les plus secr&egrave;tes r&eacute;alit&eacute;s</I>' dacht te zien.
<BR>Eerder zag ik &oacute;&oacute;k grensoverschrijdingen tussen 'illusie' en 'werkelijkheid' bij het duo <I>Bush-Rove</I> die de hele wereld 'illusies' voor 'werkelijkheid' wisten te verkopen. Ik noemde dat toen stelselmatig 'leugenachtigheid', en hield tenslotte op mij daarover op te winden. 
<BR>Later besprak ik enkele keren <I>Christian Salmon</I>, de Franse schrijver die nogal wat politieke gebeurtenissen als '<I>storytelling</I>' ontmaskerde. St&eacute;rker nog, &agrave;lle politiek is een vorm van '<I>storytelling</I>' ... volgens hem. 
<BR>In die zin waren de recente presidentsverkiezingen een wedstrijd in het 'oplepelen' van de meest geloofwaardige 'illusie'. [en die met de paplepel 'inlepelen'].
<I><BR>Taleb</I> noemt terloops ook 'positief' gebruik van 'illusie'. Met name de therapeutische werking. Ook andere bronnen refereren daar aan. Het zou dan neerkomen op het inruilen van de ene illusie tegen een andere, waarbij de laatste vaak --onterecht-- 'de werkelijkheid' wordt genoemd waardoor de patient [blijvend!] 'genezen' is ... of 'verlicht' ... of 'bekeerd' ... of 'omgeturned'. Die therapeutisch-genezende werking kan echter ook berusten op de 'macht' die de 'patient' gaat voelen over zijn illusies. Hij kan een 'slechte' illusie inruilen tegen een 'betere', en onderwijl t&ograve;ch erkennen dat het nog steeds niet 'de veelbegeerde werkelijkheid' is. 
<BR>Kortom illusie w&egrave;rkt, zij het niet altijd positief, maar dat is g&eacute;&eacute;n kenmerk van illusie. Dat is een kenmerk van de toepassing van 'illusie'.
<BR>Mijn verbazing richtte zich aldus op het 'nut' van die werkelijkheid?
<BR>--"Waarvoor dient die werkelijkheid dan nog?'
<BR>Ik kwam er niet helemaal uit, maar ik heb toch een sleutel gevonden. 
<BR>Die onbekende --en wellicht onkenbare-- werkelijkheid is als een soort 'luis in de pels' die ons dwingt van tijd tot tijd onze illusies in te ruilen, die ons telkens opnieuw laat zien dat het 'slechts' om 'onwerkelijkheden' gaat. Wetenschappers ondernemen zoektochten naar 'harde feiten', dichters laten ons 'andere werkelijkheden' zien, en <I>Taleb</I> liet zien dat 'de werkelijkheid', die we --onwetend!!-- buiten onze illusie hebben gehouden onverwacht om de hoek komt kijken als een <I>Black Swan</I>.
<BR>--"Allemaal 'luizen in de pels'!" 
<BR>Zo zit dat. Met deze illusie kan ik wel weer even verder.
<BR><a href="dagbk102.htm#subtop">terug eerste dagboekregel</A>

<a name="23"></A>
<P><B>San Sebasti&aacute;n de La Gomera, Zondag, 23 November 2008</B>
<BR>Overschrijdingen van de grenslijn tussen illusie en werkelijkheid interesseren mij hevig. Is er wel een grenslijn? ... Bijvoorbeeld.
<BR>In de sporttraining wordt veelvuldig gebruik gemaakt van v&oacute;&oacute;raf gefantaseerde bewegingen --voor tennis, voor ski, voor andere sporten-- om de ideale beweging en spiercontrole in de werkelijkheid te realiseren. 
<BR>Het onderliggende gedachtengoed gaat terug op <I>Alfonso Caycedo</I> en diens <I>Sophrologie</I> die wereldbekendheid kreeg in sportkringen toen <I>Raymond Abrezol</I> het gebruikte om het Zwitserse ski-team Olympische medailles te bezorgen in de jaren 70.
<BR>Voor de onderliggende observatie wordt altijd <I>Aristoteles</I> [zonder verdere bronvermelding, sportmensen doen zoiets niet] aangehaald met:
<BR>--"<I>A vivid imagination compels the whole body to obey it</I>".
<BR>Er is nogal wat evidentie dat het v&oacute;&oacute;rfantaseren van een beweging het bereiken van de ideale beweging bevordert. De relatie tussen fantasie en werkelijkheid wordt telkens opnieuw ervaren. 
<BR>Dat houdt 'de voetjes op de grond'.
<BR>Anders is het als wordt v&oacute;&oacute;rgefantaseerd dat "ons team zal winnen!" De wildste fantasie&euml;n kunnen dan ontstaan. De toets met de werkelijkheid is om te beginnen al buitengewoon 'vreemd', want slechts &eacute;&eacute;n van de teams zal winnen. En bij het zoeken naar de oorzaken --in het kamp van de winnaars en dat van de verliezers-- ontbreekt de toets met de werkelijkheid n&ograve;g meer. De voetjes blijven dan niet meer op de grond. De terugkoppeling van werkelijkheid naar illusie wordt dan vertroebeld --zo niet erger-- door nieuwe illusies die helem&aacute;&aacute;l niet meer aan enige werkelijkheid kunnen worden getoetst. 
<BR>De 'zeer plausibele' observatie van Aristoteles is tot buiten zijn proportie opgerekt. Dat kan all&eacute;&eacute;n in de illusie, niet in de werkelijkheid.  
<I><BR>Ghislaine</I>, die deze observatie van <I>Aristoteles</I> wel als therapeut gebruikt, wees mij er op dat 'het lichaam' geen onderscheid kan maken tussen illusie en werkelijkheid [<I>imagination 'compels'</I> !]. Ook niet tussen 'goede' en 'slechte' illusies. Dat onderscheid moet 'van elders' komen. Dat is haar ervaring als therapeut.
<BR>Dat is een belangrijke ervaring. Het is een aanwijzing voor mijn verdere zoektocht naar die relatie illusie-werkelijkheid. Ondanks de impliciete veronderstelling van de Cartesiaanse scheiding van lichaam en geest, en ondanks de impliciete veronderstelling dat 'goed en kwaad' niet in de genen kan zitten, wijst dit op 'uiterste voorzichtigheid' in de omgang met 'illusies'. De allereerste voorwaarde daarvoor is het 'weten' --of het 'geweten'-- dat het om 'illusie' gaat, niet om 'werkelijkheid'. Dat is het grootste struikelblok. Wat doe ik daarmee?
<FONT FACE="Trebuchet MS" SIZE=1><BR>_________________________
<BR>What is sophrology? http://www.sophrologycentre.com/page/page/4073642.htm
<BR>Het Aristoteles-citaat tussen " " in Google gezet leverde 111 hits. Geen&eacute;&eacute;n gaf een aansluiting bij de schrifturen van en over Aristoteles. Puur napraten voorzover ik zie. Zou dat citaat ook een illusie zijn?</FONT>
<BR><a href="dagbk102.htm#subtop">terug eerste dagboekregel</A>

<a name="24"></A>
<P><B>San Sebasti&aacute;n de La Gomera, Maandag, 24 November 2008</B>
<BR>H&egrave;t nieuwtje van dit jaar in verband met de jaarlijkse dodenherdenking was dat <I>Baltasar Garz&oacute;n</I> --de man die <I>Pinochet</I> voor de rechter wist te krijgen-- de misdaden van het <I>Franco</I>-regime aan de orde stelde. Niet 'in het algemeen' maar hij eiste de opening van 19 met name genoemde massagraven. 'Rechts' werkte dat tegen onder diverse 'noemers'. 
<BR>In een van die massagraven ligt de dichter <I>Federico Garc&iacute;a Lorca</I> 'begraven'. Hij werd kort na de staatsgreep van <I>Franco</I> gefusilleerd. <I>Lorca</I>'s internationale beroemdheid, noch de 'dito' van <I>Garz&oacute;n</I>, waren in staat de publieke opinie --en dus de politiek-- om te turnen. 
<BR>Toen ik er 4 November over schreef, meldde ik al dat 'rechts Spanje' in koor 'Schande, Schande' riep.<I> Zapatero</I> zei nog in het parlement dat het <I>franquismo</I> niet voor de rechter kwam omdat de geschiedenis dat al had beoordeeld. De rechtse tegenkrachten bleven groeien.
<BR>Ingezonden brieven wezen er op Spanje zich de <I>ris&eacute;e</I> zou maken van de hele wereld door <I>Garz&oacute;n</I> in eigen land tegen te werken. Het mocht niet baten. Verleden week Dinsdag heeft <I>Garz&oacute;n</I> zijn eis ingetrokken met een document van 152 pagina's waarin hij o.a. de verantwoordelijkheid doorschuift naar de regionale rechtbanken.
<BR>Commentaren wijzen er al op dat dit wellicht effectiever is. Zeker nu de aanklacht van <I>Garz&oacute;n</I> --vooral ook internationaal-- zoveel stof heeft doen opwaaien, en 'het geweten van Spanje' heeft wakker geschud. Politiek ligt de mee- cq tegenwerking verschillend in de regio's, dus het is waarschijnlijk dat het gewetensonderzoek van onderuit op gang komt.
<BR>De rechtse pers [<I>La Vanguardia</I> bv] is triomfantelijk, en wijst op de rol die <I>Garz&oacute;n</I> als volkstribuun ging spelen, en vergelijkt hem met de 'slechte' <I>Antonio Di Pietro</I> in Itali&euml;. 
<BR>Het meest gebruikte argument is: "<I>Garz&oacute;n</I> mag zich niet met de politiek bemoeien". Anderen wijzen er fijntjes op dat met dat argument <I>Pinochet</I> lange tijd 'onschendbaar' was.
<BR>Kortom, de strijd om de "<I>Memoria Hist&oacute;rica</I>", gaat d&oacute;&oacute;r. De Spaanse democratie is toch niet meer zo zwak dat ze dit zelf-onderzoek niet zou kunnen verdragen. Dat is &oacute;&oacute;k een populair tegenargument. 
<FONT FACE="Trebuchet MS" SIZE=1><BR>______________________
<BR>THE ASSOCIATED PRESS, Spanish Judge Seeks Names of Victims in Franco Era, September 2, 2008
<BR>http://www.nytimes.com/2008/09/02/world/europe/02spain.htm
<BR>DALE FUCHS, Judge Orders Investigation of Executions in Franco Era, October 17, 2008
<BR>http://www.nytimes.com/2008/10/17/world/europe/17spain.html
<BR>ANABEL D&Iacute;EZ, Zapatero: "El franquismo est&aacute; ya juzgado por la historia", El Pa&iacute;s. 19/10/2008
<BR>http://www.elpais.com/articulo/portada/Zapatero/franquismo/absolutamente/juzgado/historia/elpepipor/20081019elpepinac_7/Tes/
<BR>VICTORIA BURNETT, Spanish Judge Drops Probe Into Franco Atrocities, November 19, 2008.
<BR>http://www.nytimes.com/2008/11/19/world/europe/19spain.html
<BR>Enric Juliana, Tropieza el justicialismo, La Vanguardia, 19/11/2008
<BR>http://buscador.lavanguardia.es/buscador/resultados/20081119/53581785437/Tropieza-el-justicialismo.xhtml
<BR>Antonio Di Pietro, http://en.wikipedia.org/wiki/Antonio_Di_Pietro
<BR>Mani pulite [schone handen], http://en.wikipedia.org/wiki/Mani_pulite</FONT>
<BR><a href="dagbk102.htm#subtop">terug eerste dagboekregel</A>

<a name="25"></A>
<P><B>San Sebasti&aacute;n de La Gomera, Dinsdag, 25 November 2008</B>
<BR>Het is al laat in de middag. Het huis is opeens leeg. Ghislaine logeerde hier tien dagen. Vanmorgen heb ik haar naar <I>Tenerife</I> gebracht. Met de eerste boot; en toen met een taxi naar het vliegveld. 
<BR>Om daar afscheid te nemen. 
<BR>Toen ik weer thuiskwam was het vier uur. [Ik moest lang wachten op de volgende boot]. Op dat moment landde zij in <I>Weeze</I>, dat nieuwe <I>Ryanair</I> vliegveldje bij <I>D&uuml;sseldorf</I>, vlak over grens bij <I>Venlo</I>. 
<BR>Ik belde haar mobieltje. Zij was alleen in haar auto; onderweg naar huis; naar <I>Eindhoven</I>. Ik was alleen in mijn flatje. Het feest is voorbij. (100 woorden)
<BR><a href="dagbk102.htm#subtop">terug eerste dagboekregel</A>

<a name="26"></A>
<P><B>San Sebasti&aacute;n de La Gomera, Woensdag, 26 November 2008</B>
<BR>De wekelijkse <I>Health Update</I> van <I>New York Times</I> is heel informatief [en redelijk kritisch] over nieuws van het <I>health</I>-front. Zeker ook om de complete bronvermeldingen en deskundige commentaren. 
<BR>Maar soms is het goed voor een lachertje, zoals deze week met de melding van het verschijnsel dat regelmatige [wekelijkes] kerkgangers gezonder zijn en 20% minder sterftekans hebben. De onderzoekers wezen al op de bekende observatie dat iets dergelijks bekend is van alle mensen die in hechte sociale netwerken leven. Als je je getroffen voelt door deze observatie, schrijft de commentator, w&eacute;&eacute;t dan dat de studie niet aangeeft wat het gezondste is: de kerk, de moskee, of de synagoge.
<BR>Controversi&euml;ler is een recente studie over borstkanker. In Noorwegen was een situatie waarin men twee groepen van ruim honderdduizend vrouwen kon vergelijken. De ene groep had gedurende zes jaar regelmatige routine mammografie&euml;n, de ander niet.
<BR>Wat blijkt? De groep met de routine mammografie&euml;n heeft 22% m&eacute;&eacute;r borstkankers! Je zou zeggen dat mammografie&euml;n borstkanker veroorzaken, of dat ze bij die andere groep niet zo minutieus hebben gekeken. Maar nee, de onderzoekers achten dat het 'spontaan verdwijnen' van kankers de belangrijkste oorzaak is. De Noorse situatie was uniek, want 'normaalgesproken' worden alle geconstateerde borstkankers met&eacute;&eacute;n behandeld. Afwachten of het 'vanzelf' weggaat komt niet voor.
<BR>Toch wijzen de andere deskundigen, die door de schrijver van het NYT-artikel werden geraadpleegd, die conclusie niet zomaar af. Er is kritiek op diverse aspecten van dat onderzoek, maar de mogelijkheid van 'spontaan verdwijnen' blijkt ook door andere deskundigen met brede ervaring in de kankerbestrijding, voor 'heel goed mogelijk' --en 'niet zo vreemd'-- te worden gehouden. Die optie krijgt ternauwernood kans. Integendeel, de technische ontwikkeling gaat naar st&eacute;&eacute;ds vroegere constatering en behandeling. Maar we weten te weinig van de 'natuurlijke historie' van die allerprilste vormen van kanker. Misschien moeten we die inderdaad niet behandelen maar m&eacute;&eacute;r en vaker overgaan tot '<I>watchful waiting</I>' en het gedrag van de 'tumor' zorgvuldiger observeren. Daar valt nog veel te verbeteren.
<FONT FACE="Trebuchet MS" SIZE=1><BR>______________________________
<BR>ERIC NAGOURNEY, Patterns: Better Health for Religiously Observant, NYT, November 24, 2008 
<BR>http://www.nytimes.com/2008/11/25/health/research/25patterns.html
<BR>Het gaat om een aspect uit een veel grotere studie van de relatie tussen religie en gezondheid:
<BR>Eliezer Schnall, Sylvia Wassertheil-Smoller, Charles Swencionis, Vance Zemon,  Lesley Tinker,  Mary Jo O'Sullivan, Linda Van Horn, Mimi Goodwin. The relationship between religion and cardiovascular outcomes and all-cause mortality in the women's health initiative observational study 
<BR>http://www.informaworld.com/smpp/content~content=a905048605~db=all~order=pubdate
<BR>Als PDF downloadbaar:
<BR>http://www.informaworld.com/smpp/ftinterface~content=a905048605~fulltext=713240930
<BR>GINA KOLATA, Study Suggests Some Cancers May Go Away, NYT, November 24, 2008 
<BR>http://www.nytimes.com/2008/11/25/health/25breast.html</FONT>
<BR><a href="dagbk102.htm#subtop">terug eerste dagboekregel</A>

<a name="27"></A>
<P><B>San Sebasti&aacute;n de La Gomera, Donderdag, 27 November 2008</B>
<I><BR>Ghislaine</I> wees mij er op dat ik onderscheid moest maken tussen 'fantasie' en 'illusie' bij als ik dat aan 'de werkelijkheid' probeerde te koppelen. 
<BR>--"Over een fantasie ben je 'meester', van een illusie ben je 'slaaf'", was haar eerste benadering.
<BR>Maar n&uacute; komen de zelfgekozen illusies/fantasie&euml;n!! Hoe zit d&agrave;t dan?
<BR>--"Ben je daarvan 'meester'? Of 'slaaf'?  
<BR>Neem het <I>Sufi</I>-verhaal van <I>Maroef</I> de Schoenlapper die zich een rijkbeladen karavaan droomt ... en (daard&oacute;&oacute;r!) een rijk man wordt.
<BR>Of het moderne <I>Thomas Theorem</I> (1928): 
<BR>--"<I>If men define situations as real, they are real in their consequences</I>".
<BR>Welke macht heeft 'illusie/fantasie' over 'werkelijkheid'? (100 woorden)
</FONT><FONT FACE="Trebuchet MS" SIZE=1><BR>_________________________
<BR>Het voorgaande: Mijn Dagboek 2 7 8 14 16 22 en 23 November 2008
<BR>The Thomas Theorem: http://en.wikipedia.org/wiki/Thomas_theorem
<BR>Het verhaal van Maroef de Schoenlapper gebruikte ik in mijn Afscheidsrede [Delft 1994] aldus:
<BR>"In de vreemde stad, waar hij door een schikgodin is geplaatst, droomt Maroef dat hij een rijk koopman is, wiens rijkbeladen karavaan onderweg is. Hij gedraagt zich al zo, en kooplieden willen zaken met hem doen. Een goede Devi laat die karavaan tenslotte toch komen; Maroef is dan al rijk op eigen kracht. Dat alles is nu het repertoire van de Self-Learning Organisation".
<BR>G. H. A. van Eyk, De Ontwerpende Instelling, TU Delft, Faculteit Industri&euml;el Ontwerpen, Afdeling Produkt Innovatie Management, 2005 ISBN-10 9090196986 ISBN-13 9789090196986
<BR>Op het internet: http://www.van-eijk.net/gerard/biblio/farewell/farewell_new.htm ['maroef' met zoekfunctie]</FONT>
<BR><a href="dagbk102.htm#subtop">terug eerste dagboekregel</A>

<a name="28"></A>
<P><B>San Sebasti&aacute;n de La Gomera, Vrijdag, 28 November 2008</B>
<BR>Ik schreef al eerder over <I>Attila The Hun</I> van <I>John Man</I> toen ik het 'nieuwe wapen' van dat 'onbeschaafde' herdersvolk beschreef --de '<I>Mongol Bow</I>'-- waarmee ze het tegen het Romeinse zwaard opnamen.
<BR>Ik heb het boek uit, en het leest 'als een trein'. <I>Man</I> schrijft boeiend en meeslepend. Hij staat zorgvuldig stil bij details, maar zorgt &oacute;&oacute;k goed voor de grote lijn. Als historicus-antropoloog laat hij niet na de feiten te scheiden onze 'verkeerde fantasie&euml;n'. Historische misvattingen, politiek-nuttige vervalsingen, romantisering zonder feitelijke ondergrond, en nieuwe opgravingen maken dat <I>Man</I> telkens de gelegenheid heeft op een 'detective-achtige' manier uiteen te zetten wat wij ons w&egrave;l kunnen voorstellen binnen de marge van de feiten en omstandigheden. 
<BR>Deze '<I>cases</I>' dragen in hoge mate bij aan dit fascinerende boek. Zoekend en puzzelend doemt een nieuwe realiteit op, en komt de &oacute;ver-geromantiseerde en &oacute;ver-verguisde <I>Attila</I> in een ander daglicht. 
<BR>Intussen vulde het boek voor mij een vacuum in mijn 'Europa-kennis', het 'gat' tussen het einde van het Romeinse Rijk en 'onze' middeleeuwen. Ook d&agrave;t perspectief is verfrissend. De randen van dat 'gat' kende ik enerzijds vanuit onze Christelijk-Romaans geori&euml;nteerde geschiedenisboeken, en anderzijds van mijn levendige interesse in de lokale geschiedenis van waar ik woon(de), i.c. NL, Spanje en Frankrijk. 
<BR>Als je serieus wil nadenken over de 'wortels van Europa' --bijvoorbeeld of die Christelijk zijn-- kun je dat 'gat' niet oningevuld laten, en het als een 'ongrijpbare chaos' afdoen, waardoor de 'laatste' [Christelijke] pacificaties als de 'enig juiste' in het geheugen worden opgeslagen. 
<BR>Vooral het laatste hoofdstuk: <I>Afterlife: the Good, the Bad, and the Beastly Hun</I> maakt helder hoe die 'verkeerde fantasie&euml;n' politieke doelen van latere machthebbers hebben gediend. Christelijke bronnen, bijvoorbeeld, verhevigden de toch al niet geringe wandaden van de Hunnen uit zelfrechtvaardiging, en wisten --nu nog!-- te melden dat <I>Attila</I> <I>Florence</I> heeft verwoest en er 5000 mensen doodde. Maar <I>Attila</I> is nooit de <I>Po </I>overgestoken op zijn Italiaanse veldtocht, en passeerde <I>Forence</I> op 100km afstand. Ook <I>Ravenna</I> heeft hij niet bereikt. 
<BR>Interessant is ook de vergelijking die <I>Man</I> maakt met "het moderne Europese barbarisme" (sic!) dat volgens hem met de Duits-Franse oorlog van 1870 begon. [Waarom niet met Napoleon?] Die van 1870 werd gestopt bij <I>Orleans</I>, precies waar <I>Attila</I> ook in 451 door een gecombineerde legermacht van Romeinen en 'barbaren' tot 'rechtomkeert' werd gedwongen. Ook de andere overeenkomsten met de Duitse veldtochten van 1870, 1914 en 1940 maken dat '<I>Attila and all that</I>' onmisbaar is als je de grondslagen Europa wil begrijpen.
<FONT FACE="Trebuchet MS" SIZE=1><BR>______________________________
<BR>Zie 21 November jl voor bronnen</FONT>
<BR><a href="dagbk102.htm#subtop">terug eerste dagboekregel</A>

<a name="29"></A>
<P><B>San Sebasti&aacute;n de La Gomera, Zaterdag, 29 November 2008</B>
<BR>Ik begon mijn stukje van 15 Oktober met:
<FONT FACE="Trebuchet MS" SIZE=2><BR><B>&nbsp;&nbsp;Een van de grondslagen van de <I>American Dream</I> is dat het land bevolkt is met
<BR>&nbsp;&nbsp;immigranten die 'bevrijding' zochten van het oude Europa met zijn religieuze
<BR>&nbsp;&nbsp;onvrijheid, zijn hongersnood, en zijn oorlogen".
</B></FONT><BR>Daarna wees ik op recente veranderingen in die '<I>Dream</I>'. Het ging nieteens om de droom van "welvaart zonder grenzen", maar misschien heeft de huidige financi&euml;le crisis de mensen wat kritischer gemaakt over 'dromen'. 
<BR>De veranderingen die ik toen noemde, draaiden rond <I>Ellis Island Immigration Museum</I> dat zich bewust werd dat de 'immigranten' niet all&eacute;&eacute;n bestonden uit vrijwillige Europese geloofsvluchtelingen, maar ook uit gedwongen 'import', negerslagen, Chinezen en Japanners als 'contractarbeiders', en Mexicanen die werden geannexeerd.
<BR>Deze week was de traditionele <I>Thanksgiving Day</I> die het eerste oogstfeest van de <I>Pilgrims</I> in 1621 memoriseert. Maar lang v&oacute;&oacute;r de <I>Pilgrims</I> in 1620 Europa verlieten, was er een groep Franse Hugenoten die zorgvuldig buiten de VS-geschiedenis wordt gehouden. Zij vluchtten voor de strijd tussen Katholieken en Calvinisten, en landden in 1564 in <I>Florida</I>. Ze maakten een mooie start, en in 1565 hadden ze hun eerste "<I>Thankgiving</I>". Ze bouwden huizen, hadden een molen, en een bakkerij.
<BR>Maar 'onze' <I>Philips II</I> gaf in 1565 het bevel deze 'Lutheranen' te op te hangen en te verbranden. Admiraal <I>Pedro Men&eacute;ndez</I> belastte zich met die taak, en plaatste boven de gehangenen een bord: "Dit zijn geen Fransen, dit zijn ketters". Onderwijl gaf hij opdracht de 300 recent geredde schipbreukelingen van een nieuwe Franse boot te 'executeren'.
<BR>--"Geloofsvrijheid? Ho maar!" 
<BR>Ook de <I>Pilgrim Fathers</I> wisten er raad mee, want tussen 1659 en 1661 verbanden zij Katholieke priesters, en 'executeerden' zij meerdere <I>Quakers</I> in <I>Boston</I>. Er was een verbitterde strijd tussen Engelse protestanten en Franse katholieken, met wetten, verbanningen en executies. Nog in 1844 verloren meer dan een dozijn mensen het leven bij anti-katholieke relletjes in <I>Philadelphia</I>. De zgn '<I>Bible Riots</I>'.
<BR>Met de komst van <I>President Kennedy</I> is katholieken-haat niet meer <I>bon ton</I>, maar de huidige 'godsdienstvrijheid' lijkt op die van Europa v&oacute;&oacute;r de Verlichting met &eacute;&eacute;n 'vanzelfsprekende' [dus dominante] religie.
<BR>Ook die grondslag van de <I>American Dream</I> lijkt voor de bijl te gaan. Althans, de brenger van dat nieuws, <I>Kenneth C. Davis</I>, is nog niet verketterd. Hij schreef: "<I>America's Hidden History: Untold Tales of the First Pilgrims, Fighting Women and Forgotten Founders Who Shaped a Nation</I>". Het werd hoog tijd. Vastgeroeste dromen zijn gevaarlijk.
<FONT FACE="Trebuchet MS" SIZE=1><BR>__________________________
<BR>KENNETH C. DAVIS, A French Connection, NYT, November 26, 2008
<BR>http://www.nytimes.com/2008/11/26/opinion/26davis.html
<BR>Thanksgiving Day. Encyclopaedia Britannica 2008 Ultimate Reference Suite. Chicago</FONT>
<BR><a href="dagbk102.htm#subtop">terug eerste dagboekregel</A>

<a name="30"></A>
<P><B>San Sebasti&aacute;n de La Gomera, Zondag, 30 November 2008</B>
<BR>Als ik over creativiteit nadacht, had ik altijd het gevoel dat er twee soorten waren. Een serieuze en een oppervlakkige. Een die zich niet engageert met het probleem, en een die dat w&egrave;l doet. Het gaat er niet alleen om even "uit de rij te stappen". &Egrave;cht "uit de rij stappen" doet alleen de eerste. Dat eist dat je 'onzekerheid' accepteert. Dat kan pijn doen. De volgende zijn na&auml;pers met de "illusie van creativiteit", en de "zekerheid van het voorbeeld". Zo ongeveer dacht ik er over.
<BR>En nu lees ik een leuke <I>one-liner</I> die dat scherp formuleert:
<BR>--"<I>We can't be creative if we refuse to be confused</I>".
<BR>Die is van <I>Margaret Wheatly</I>, een '<I>creative management</I>' consultant die o.a. een boek schreef met als (onder)titel: <I>Discovering Order in a Chaotic World</I>. [Dat is nog eens wat anders dan <I>The Black Swan</I> van <I>Nassim Nicholas Taleb</I> die ons de chaos laat zien van ons 'ordelijke' wereldje. Hoe ordelijker, hoe gevaarlijker, vindt <I>Taleb</I>.]
<BR>Die <I>one-liner</I> had ik van een interessante <I>power point</I> van <I>Madelyn Blair</I> [die ooit promoveerde op <I>organizational psychology</I> in Tilburg] en die '<I>storytelling</I>' ziet als de weg naar realiteit!!
<BR>Nou breekt mij de klomp! Eerst een vrouw die ons 'orde-in-de-chaos' leert zien. Dan een andere vrouw die dat met '<I>storytelling</I>' doet. En tenslotte een man die 'realiteit' ontmaskert als 'ons verlangen naar een patroon' in de ons omringende chaos: 
<BR>Altijd komt die verdomde <I>Black Swan</I> om die illusie te ontmaskeren.
<BR>Nu ben ik confuus ... 
<BR>Ben ik nu ook creatief ... ? 
<BR>Of gaat het er om dat ik mij 'engageer' met deze verwarring?
<FONT FACE="Trebuchet MS" SIZE=1><BR>__________________________
<BR>Margaret Wheatley: http://en.wikipedia.org/wiki/Margaret_Wheatley
<BR>Madelyn Blair: http://www.creatingthe21stcentury.org/Madelyn.html
<BR>Haar ppt [slechts 42 KB!] http://info.worldbank.org/etools/docs/library/121200/683_madelyn_blair.ppt
<BR>The Black Swan: Mijn Dagboek 2 7 8 14 16 en 22 nov jl </FONT>
<BR><a href="dagbk102.htm#subtop">terug eerste dagboekregel</A>

<P>Einde Mijn Dagboek November 2008
<HR>
</td>
</tr>
</table></CENTER>
</body>
</html>

