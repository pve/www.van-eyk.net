<html>
<a name="subtop"></A>
<title>Mijn Dagboek 96</title>
<body>
<center><table WIDTH="80%">
<tr>
<td>
<HR>
Dit is <a href="dagbk96.htm"><B>Dagboek 96</B></a>. Het loopt van 1 tot 31 Mei 2008 en begint in <I>Cadzand</I> [NL] als ik terug ben uit <I>Iquique </I>[Chili], en eindigt in <I>Cessenon sur Orb</I>. Ik passeer Vlissingen, Utrecht, Eindhoven, Brussel en Madrid [1 2 3 4 5 6] en blijf vervolgens 19 dagen in <I>San Sebasti&aacute;n de La Gomera</I>, waarvan ik meer dan een week met griep in bed lig. Ik ben totaal '<I>incomunicado</I>' [14] en "Eenzaam bekijk ik de gedachten die ik niet kan bestrijden" [10]. Dan via <I>Tenerife</I> en <I>Barcelona</I> [26 27 28] kom ik naar hier, en begin meteen 14.459 stappen te wandelen [30]. 18x doe ik het in 100 woorden. 3x komt Mei '68 aan de beurt [1 8 19]. In één stukje wordt beweerd dat de <I>Sharia</I> superieur is aan de westerse democratie wegens de onmiddellijke supervisie van <I>Allah</I> over tyrannen [7]. In drie stukjes komen de technieken van de tyrannen in de westerse democratie aan de orde: Professionele 'storytelling' [8 9], 'betaalde difamatie' [18] en de moderne Hofnar [24 25].

<HR>
Index Mei 2008<BR>
<A href="dagbk96.htm#1">1,</A>
&nbsp;&nbsp;<A href="dagbk96.htm#2">2,</A>
&nbsp;&nbsp;<A href="dagbk96.htm#3">3,</A>
&nbsp;&nbsp;<A href="dagbk96.htm#4">4,</A>
&nbsp;&nbsp;<A href="dagbk96.htm#5">5,</A>
&nbsp;&nbsp;<A href="dagbk96.htm#6">6,</A>
&nbsp;&nbsp;<A href="dagbk96.htm#7">7,</A>
&nbsp;&nbsp;<A href="dagbk96.htm#8">8,</A>
&nbsp;&nbsp;<A href="dagbk96.htm#9">9,</A>
&nbsp;&nbsp;<A href="dagbk96.htm#10">10,</A>
&nbsp;&nbsp;<A href="dagbk96.htm#11">11,</A>
&nbsp;&nbsp;<A href="dagbk96.htm#12">12,</A>
&nbsp;&nbsp;<A href="dagbk96.htm#13">13,</A>
&nbsp;&nbsp;<A href="dagbk96.htm#14">14,</A>
&nbsp;&nbsp;<A href="dagbk96.htm#15">15,</A>
&nbsp;&nbsp;<A href="dagbk96.htm#16">16,</A><BR>
<A href="dagbk96.htm#17">17,</A>
&nbsp;&nbsp;<A href="dagbk96.htm#18">18,</A>
&nbsp;&nbsp;<A href="dagbk96.htm#19">19,</A>
&nbsp;&nbsp;<A href="dagbk96.htm#20">20,</A>
&nbsp;&nbsp;<A href="dagbk96.htm#21">21,</A>
&nbsp;&nbsp;<A href="dagbk96.htm#22">22,</A>
&nbsp;&nbsp;<A href="dagbk96.htm#23">23,</A>
&nbsp;&nbsp;<A href="dagbk96.htm#24">24,</A>
&nbsp;&nbsp;<A href="dagbk96.htm#25">25,</A>
&nbsp;&nbsp;<A href="dagbk96.htm#26">26,</A>
&nbsp;&nbsp;<A href="dagbk96.htm#27">27,</A>
&nbsp;&nbsp;<A href="dagbk96.htm#28">28,</A>
&nbsp;&nbsp;<A href="dagbk96.htm#29">29,</A>
&nbsp;&nbsp;<A href="dagbk96.htm#30">30,</A>
&nbsp;&nbsp;<A href="dagbk96.htm#31">31.</A>

<HR>
<a name="1"></a>
<P><B>Cadzand, Zeeuws-Vlaanderen, NL, Donderdag 1 Mei, 2008</B>
<BR><I>Prospect Magazine</I> begon ermee een week geleden: De 'herdenking' van "Mei 68". Maar het was al begonnen in de zomer van 2007, toen <I>Sarkozy</I> beweerde dat "de waarden van '68' moesten worden begraven". 
<BR>De Fransen dachten toen nog dat "68" uitsluitend een 'franse' en een 'linkse' aangelegenheid was. De Spaanse filosoof <I>Josep Ramoneda</I> "verhelderde" deze franse illusie, en zette mij op het spoor van <I>Pascal Bruckner</I>, de franse filosoof die zich op de negatieve gevolgen had geconcentreerd. Dáár had <I>Sarkozy</I> het van. Z&oacute;nder die "waarden van 68" had deze zoon van een immigrant uit een gezin van drie huwelijken en vier verwekkers nietééns presidentskandidaat kunnen worden!
<BR>Maar nu is de boot aan: <I>NYT</I> en <I>La Libre Belgique</I> pakken de bal. <I>Le Monde</I> zweeg --totnutoe(!). Daar wacht ik op, en schrijf vandaag over wat ik z&egrave;lf --toen-- meemaakte, en ervan dacht.
<BR>De foto's van de stenengooiende studenten zijn ook mijn eigen beelden, want als 39-jarige 'zakenreiziger' bezocht ik vaak Parijs. Ik belde dan wel op 'of de kust vrij was', want de rellen leken telkens voorbij te zijn, maar onverwacht was er wéér een uitbarsting. Opeens zat ik er middenin. Denkend dat die van 'eergisteren' de laatste zou zijn was ik naar <I>Boul'Mich</I> gaan kijken, naar de ravage van de opgebroken straatstenen, en opeens begon het weer.
<BR>Ik zag hoe ze de straatstenen loswrikten met een 'instrument' dat bestond uit een [natte] lap leer en een touwtje in het midden zodat het als een zuignap werkte. In vond dat heel ingenieus, en ik ben benieuwd of dáárvan bij de komende 'herdenkingen' een foto zal verschijnen. In de kortse keren hadden ze een stapel stenen klaarliggen voor de strijd. Het ging allemaal heel snel. Ik vluchtte een rustige zijstraat in, maar dat duurde niet lang. Enzovoorts.
<BR>Eigenlijk vond ik dat het conflict in Parijs er niet zo toe deed. De Praagse Lente was op volle gang --daar zou ik later in Augustus een staartje van meemaken in Hongarije. Samen met <I>Berkeley</I>, in April, waren dat mijn hoogtepunten. Bij 'Parijs' dacht ik aanvankelijk aan een 'slechte versie' van wat daarvóór in Amsterdam was gebeurd, Het Lieverdje en zo, en het ontslag van de politie-commissaris Kaasjager die niets had begrepen van studenten die krenten uitdeelden, en ze met de knuppel wegjaagde.
<FONT FACE="Trebuchet MS" SIZE=1><BR>_____________
<BR>Anthony Giddens [en anderen], 1968: liberty or its illusion?, Prospect Magazine May 2008
<BR>http://www.prospect-magazine.co.uk/article_details.php?&amp;id=10164
<BR>STEVEN ERLANGER, Barricades of May '68 Still Divide the French, NYT, April 30, 2008 http://www.nytimes.com/2008/04/30/world/europe/30france.html
<BR>40 ANS APR&Egrave;S MAI 68, Interview door Guy Duplat met Raoul Vaneigem, "Mai 68 ne fait que commencer", La Libre Belgique, 30/04/2008
http://www.lalibre.be/index.php?view=article&amp;art_id=418371
<BR>Over Sarkozy en "de waarden van Mei '68 moeten worden begraven" schreef ik 23+24 Juli 2007
<BR>Josep Ramoneda, El funeral del 68, El Pais 25052007.pdf in mijn webarchief
<BR>http://www.elpais.com/articuloCompleto/opinion/funeral/68/elpepiopi/20070525elpepiopi_6/Tes
<BR>Pascal Bruckner, La Tentation de l'Innocence, Livre de Poche, ISBN 978-2-253-13927-0</FONT>
<BR><a href="dagbk96.htm#subtop">terug eerste dagboekregel</A>

<a name="2"></a>
<P><B>In de trein tussen Vlissingen en Utrecht, Vrijdag 2 Mei 2008</B>
<BR>Ik ben vanmorgen in alle vroegte met de eerste boot van Breskens naar Vlissingen gegaan. Sinds de Westerscheldetunnel is die alleen voor voetgangers en fietsers. De infrastructuur doet wat 'oversized' aan.
<BR>Ik miste de eerste trein. Het zij zo. Gelukkig had ik reserve genomen voor de aangekondigde vertragingen tussen Vlissingen en Bergen op Zoom. Die waren er niet. Gelukt!
<BR>Wat niet lukte was onderweg bijslapen. Precies als ik wegdommelde tikte de conducteur mij op de schouder voor mijn kaartje. Fataal!! 
<BR>En daarna moest ik zorgelijk opletten niet in een diepe slaap het overstapstation te missen. 
<BR>Gelukkig schijnt de zon weer. (100 woorden)
<BR><a href="dagbk96.htm#subtop">terug eerste dagboekregel</A>

<a name="3"></a>
<P><B>Eindhoven, NL, Zaterdag 3 Mei 2008, verjaardag van mijn moeder</B>
<BR>Na 'Tussenstation Utrecht', nu het NLse Eindstation Eindhoven. Maandag is er weer 'normale' zon en warmte. Ik loop erbij als een <I>Michelin</I>-mannetje: Alle onder- en bovenbroeken en dito -truien uit mijn koffer heb ik aan mijn lijf. 'Alle reserves zijn aangesproken', zogezegd. Je zou het dus 'noodtoestand' moeten noemen, maar zo voelt het niet. 
<BR>Het lijkt meer op het negende uur van die zes-urige wandeling een jaartje geleden waar ik een drie-urige omweg maakte omdat ik verdwaalde. <BR>Daarin zaten elementen in van Tevredenheid, Geluk en zelfs Euforie.
<BR>Ondanks alles. 
<BR>'Vertrouwen-in-mijn-lijf' en 'Genieten-van-wat-gebeurt'. 
<BR>Tot het uiterste. Alleen op een andere schaal. (100 woorden)
<BR><a href="dagbk96.htm#subtop">terug eerste dagboekregel</A>

<a name="4"></a>
<P><B>Eindhoven, NL, Zondag 4 Mei 2008, laatste NL-dag</B>
<BR>In hoog tempo moest ik gisteren van 'Het Eindhovense' genieten. Vandaag is de laatste dag. Aldert, een gemeenschappelijke vriend, komt voor een '<I>brunch</I>', want verder is het 'inpakken en wegwezen'. Vanavond gaan Ghislaine en ik 'rustigjes' naar Brussel, en overnachten in een vliegveldhotel --zodat het 'rustigjes' blijft.
<BR>Gisteren scheen de zon, en 'gezellig sjoppen' stond op ons programma. Dat lukte, want het gaat niet om het haastig kopen, maar om samen van de stad te genieten.
<BR>En toen concert-met-etentje met Piet en Willy, een bevriend echtpaar. Het waren bewerkingen van tango's van <I>Astor Piazzolla</I>. 
Zo gaat dat; zo'n laatste dag. (100 woorden)
<BR><a href="dagbk96.htm#subtop">terug eerste dagboekregel</A>

<a name="5"></a>
<P><B>San Sebastián de La Gomera, Maandag 5 Mei 2008, reisdag</B>
<BR>Dit zijn mijn overgetypte aantekeningen van onderweg
<B><FONT FACE="Trebuchet MS" SIZE=3><BR>Tussen Brussel en Madrid 0905 MET</B></FONT>
<BR>Wat is er aan de hand met mijn vliegbiljet? Nu blijkt mijn vlucht van 0815 naar 0755 te zijn verplaatst. Gelukkig was ik ruim op tijd ...
<BR>Intussen komt het einde van deze 12-daagse <I>marathon</I> in zicht. Vanavond ... als er niets tussenkomt. Donderdag 24 is het begonnen. Ik beschreef hoe ik toen klaarzat met mijn keurig ingepakte spullen. Het ene traject na het andere klopte niet. En nu gaat het zo verder. Ik ben benieuwd wat er straks in Madrid gebeurt.
<BR>Ik kijk terug op de 'pareltjes van rust' van deze 12-daagse. Naar 'pareltjes' in een vormeloze brij van toenemende moeheid. Zoals je aan mijn stukjes kunt zien, ben ik nog steeds bedreven in het pikken van de 'krenten-uit-de-mik'. Het is de kunst van de "selectieve aandacht", maar w&egrave;l op een hoger niveau. Dat is trouwens niet anders dan in de dagen dat ik niet 'op reis' ben. Wat is het verschil? Ik ben immers altijd op reis. [Zijn we niet allemaal op reis? Of dwaal ik nu af?] 
<B><FONT FACE="Trebuchet MS" SIZE=3><BR>Los Cristianos, Tenerife, havengebouw, 1700 GMT [1800 MET]</B></FONT>
<BR>Ik wacht op de boot naar La Gomera. Over een half uur ...
<BR>De laatste vlucht, die vanaf Madrid, klopte met het vliegbiljet. Het was de enige van de hele terugreis. En bovendien landden we precies op tijd.
<BR>--"Eind goed, al goed", mompelde ik tevreden.
<BR>Na aankomst had ik ruim de tijd om deze boot te halen. Ik zit nu moe-gelezen ''alleen maar'' te wachten. Ik denk dat ik aan boord ga slapen. Nu is het te riskant; de boot kan zo binnenvaren.
<B><FONT FACE="Trebuchet MS" SIZE=3><BR>Camino al Faro, La Gomera, 2000 GMT [2100 MET], 'thuis'</B></FONT>
<BR>Aan boord sliep ik als een blok. Ze moesten mij wakker maken toen de boot al aangemeerd was. Ik werd door <I>Margareta</I> afgehaald. Ik heb met haar nog even thee gedronken en [even] bijgepraat. Ik wacht nog op een telefoontje van <I>Ignacio</I>, want die was druk met de training van de Gomeraanse jeugd op de nieuwe sportschool, waarvoor hij zich heeft ingezet.
<BR>Ik heb mijn koffer maar half uitgepakt. Ik ga eerst slapen. Morgen verder.
<BR><a href="dagbk96.htm#subtop">terug eerste dagboekregel</A>

<a name="6"></a>
<P><B>San Sebastián de La Gomera, Dinsdag 6 Mei 2008</B>
<BR>Ik sliep als een blok, en droomde dat ik duizenden foto's van de reis had meegebracht. Ik projecteerde ze allemaal op één computerscherm. Maar iedere foto werd te klein om te bekijken.
<BR>Opeens was er een groep van méér dan vijftig vrienden en kennissen die ik vroeg om die foto's te bekijken in groepjes van drie. Als ze het eens waren, moesten ze die foto zonder meer vernietigen als 'onbelangrijk'. 
<BR>De groepjes gaan hard aan het werk, en ik blijf intussen kijken naar mijn overbevolkte beeldscherm. Langzaam komt er ruimte, en worden de resterende foto's groter. Ik krijg weer overzicht. (100 woorden)
<BR><a href="dagbk96.htm#subtop">terug eerste dagboekregel</A>

<a name="7"></a>
<P><B>San Sebastián de La Gomera, Woensdag 7 Mei 2008</B>
<BR>Onderweg van Brussel naar hier las ik weer eens <I>The Economist</I>, mijn voorkeursaankoop op vliegveld-kiosken. Ik dacht: 'Ken uw vijand!', want ik vond er een (deel-)antwoord op de vraag hoe de Islamieten z&egrave;lf over de relatie Kerk-Staat denken. Wij horen hier meestal slechts 'slechts' over die '<I>Sharia</I>', die "monolitisch fundamentalische kerkstaat", zoals we die in het westen benoemen. Hier zag ik hoe ze er z&egrave;lf over denken.
<I><BR>Norman Feldman</I> maakt duidelijk dat de '<I>Sharia</I>' het door god gegeven middel is om dictators en totalitarisme 'onder controle' te krijgen. [Zie ook <I>Encyclop&aelig;dia Britannica</I>]. Dat is superieur aan 'westerse democratie'. En niet alleen dat. Daar waar westerse mogendheden een seculiere staat stichtten die de tradionele Islamstaat verving --en dat was feitelijke commerci&euml;le kolonialisering!!-- door 'democratisch' bijvoorbeeld, leerde de ervaring dat die méér dictatoriaal was. De <I>Sharia</I> is de Islam-manier om tyrannen te 'controleren'. De Islam heeft één almachtige god, en die 'moet-en-zal' de wereldlijke heerser 'onder controle' krijgen. 
<BR>De <I>Sharia</I> is daarom niet 'geschreven', maar wordt voortdurend als 'Gods Wil' ge&iuml;nterpreteerd door Islamitische wijsgeren. In die zin vertegenwoordigt het 'De Moraal'. Toen het Ottomaanse Rijk --in een poging om de <I>Sharia</I> te moderniseren-- dat allemaal keurig opschreef, werd dat gezien als een ondermijning van Gods Autoriteit. 
<BR>Dat is precies het probleem van de nieuwe grondwet van Irak, waaraan <I>Feldman</I> meewerkt als specialist<B>:</B> De angst dat Gods Autoriteit wordt ondergraven. Het is interessant deze conflict-oplossing te leggen naast die van de Katholieke Kerk waar de scheiding van Kerk en Staat heel andere vormen heeft aangenomen. Want ook hier moet 'De Ene God' het laatste woord hebben. De Verlichting heeft voor een <I>modus vivendi</I> gezorgd, en zover is de Islam [nog] niet. Wellicht nóóit, want de godsdiensten zijn weer in de opgang. Vandaar de titel <I>The Fall and Rise</I>.
<BR>Het boek van <I>Mark Juergensmeyer</I> wijst op een andere kant van die scheiding van Kerk en Staat. Om soldaten zich te laten doodvechten, werken de nationalistische slogans niet meer, evenmin als de universele ideologie&euml;n zoals Marxisme. Religies doen het wat dat betreft beter. 'Ongelovige honden' doden gaat perfect. Maar n&oacute;g beter gaat het zoals de Christelijke Militias in de Balkan ontdekten. De gruwelijkste misdaden werden bedreven uit naam van een half-vergeten nationalisch verleden en een geloof wat ze ternauwernood practiseerden. Een perfecte combinatie!
<BR>De reeds zichtbare terugkeer van 'de religies' belooft niet veel goeds.
<FONT FACE="Trebuchet MS" SIZE=1><BR>_______________________
<BR>Religion and secularism, Power Points, The Economist, May 3rd 2008. www.economist.com/artview <BR>of http://www.economist.com/research/articlesBySubject/displaystory.cfm?subjectid=7294978&story_id=11288309
<BR>Noah Feldman, The Fall and Rise of the Islamic State. Princeton University Press, 200 p.
<BR>Mark Juergensmeyer, Global Rebellion: Reigious Challenges to the Secular State, from Christian Militias to Al Queda, University of California Press, 384 p.
<BR>Andere bron, zéér gedetailleerd: Shariah. (2008). Encyclop&aelig;dia Britannica. <I>Encyclopaedia Britannica 2008 Ultimate Reference Suite.</I>&nbsp; Chicago:&nbsp;Encyclop&aelig;dia Britannica
<BR>[For the record] The Economist, Musim opinion, Just what do they dislike, and why?, Apr 17th 2008 
<BR>http://www.economist.com/research/articlesBySubject/displaystory.cfm?subjectid=7294978&story_id=11288309
<BR>Dit is nog een andere --eerdere-- bron van "Muslim opinion" die ik volledigheidshalve hier vermeld. Het is een Gallup onderzoek en een boek daarover. De financieringsstructuur maakt dat het hier gaat om hoe Saudi Arabië wil dat de wereld de "Muslim opinion" ziet. Ik heb dit uit de discussie erna. De belangrijkste dóórverwijzing komt van   
<BR>BenjaminL April 17, 2008 17:28 : The authors play a bit fast and loose with defining their terms, in keeping with their long-term campaign to whitewash Islam to the greatest extent possible. Cf. other reviews:
<BR>http://blogs.law.harvard.edu/mesh/2008/04/who_does_speak_for_islam/
<BR>http://sandbox.blog-city.com/dr_esposito_and_the_seven_percent_solution.htm
<BR>Deze verwijzingen zijn gedetailleerd over de 'non-kwaliteit' van Gallup en het Economist-artikel daarover. [For the record]</FONT>
<BR><a href="dagbk96.htm#subtop">terug eerste dagboekregel</A>

<a name="8"></a>
<P><B>San Sebastián de La Gomera, Donderdag 8 Mei 2008</B>
<I><BR>Christian Salmon</I> --van '<I>Storytelling</I>'-- herinnert ons aan een tekst die tijdens "Mei '68" op de muren van "<I>l'Od&eacute;on</I>" stond geschreven:
<BR>--"<I>Quand l'Assembl&eacute;e nationale devient un théâtre bourgeois, tous les théâtres bourgeois doivent devenir des assembl&eacute;es nationales</I>".
</FONT><FONT FACE="Trebuchet MS" SIZE=1><BR>[Als de 'Tweede Kamer' theater is geworden, moeten alle theaters 'Tweede Kamers' worden]
</FONT><BR>Dat was twee jaar nadat in Amsterdam "De Verbeelding aan de Macht!" werd geroepen. Je kunt die <I>Od&eacute;on</I>-tekst lezen als een antwoord.
<BR>De verbeelding is intussen ruimschoots aan de macht. We hadden al eerder een Amerikaanse president die in zijn jonge jaren succesvol <I>cowboy</I>-rollen speelde, en nu hebben we er een die zich door <I>storytelling</I>-specialisten laat 'adviseren'. Nee, het gaat nog verder, die een totaal <I>script</I> voor hem schrijven. Zelfs de 'onafhankelijke' analysten van de TV zijn ingeschakeld om de Irak-oorlog goed te praten. Dat wist <I>David Barstow</I> in NYT te melden. Het behoorde tot de top-artikelen van die week.
<BR>Geen wonder dat <I>Salmon</I> de 'ex' van <I>Sarkozy</I> citeerde die zich herinnerde: <BR>--"<I>J'avais l'impression de vivre dans un théâtre, dans une fiction</I>"
<BR>--"Maar hoe zit dat nu met die theaters die 'tweede kamer' moeten worden", vraagt <I>Salmon</I> zich tenslotte af.
<BR>Dat is een uitstekende en belangrijke vraag, maar zijn antwoord is slechts een taalgrapperige variant op de  <I>Od&eacute;on</I>-tekst: De "<I>pipolisation</I>" van de de politiek moet worden gevolgd door een "<I>politisation des people</I>".
<BR>Misschien zijn we daar nog niet aan toe, en is verdere bewustwording van het 'theater' waarin we leven alleréérst aan de orde. <I>Salmon</I> komt met enkele 'leuke' observaties. Hoe --bijvoorbeeld-- in Itali&euml; een nieuwe succesvolle politieke leider, <I>Walter Vitroni</I> geen diploma heeft van een universiteit, maar een succesvolle carri&egrave;re als filmregisseur, en dat het nieuwe hoofdkwartier van zijn partij <I>Loft</I> wordt genoemd.
<BR>Interessanter is de link die <I>Salmon</I> legt naar <I>Emma Bovary</I>, de romanfiguur van <I>Gustave Flaubert</I>, die door imitatie van haar heldinnen een oplossing voor haar leven vond: Met stereotiepe en valse sentimenten.
<BR>Hij verwijst naar onze 'kunst' van <I>Second Life</I>: " ... <I>produit de la p&eacute;trification de l'exp&eacute;rience humaine dans les clich&eacute;s romanesques et les histoires toutes faites</I> ... " 
</FONT><FONT FACE="Trebuchet MS" SIZE=1><BR>[produkt van de versteende menselijke ervaring met romantische clich&eacute;'s en voorgekookte verhalen]</FONT>
<BR>Misschien is 'goed kijken' voorlopig de enige "<I>politisation des people</I>" waar we aan toe zijn. Goed kijken naar wat er 'eigenlijk' gebeurt.
<BR>Niet méér, maar ook niet minder. Of <I>Madame Bovary</I> nog eens lezen.
</FONT><FONT FACE="Trebuchet MS" SIZE=1><BR>_________________________
<BR>Storytelling, <A HREF="http://www.lemonde.fr/opinions/article/2008/04/25/du-bovarysme-politique-par-christian-salmon_1038586_3232.html"> Du bovarysme politique, par Christian Salmon</A><BR>http://www.lemonde.fr/opinions/article/2008/04/25/du-bovarysme-politique-par-christian-salmon_1038586_3232.html
<BR>DAVID BARSTOW, MESSAGE MACHINE, Behind TV Analysts, Pentagons Hidden Hand, NYT, April 20, 2008, http://www.nytimes.com/2008/04/20/washington/20generals.html</FONT>
<BR><a href="dagbk96.htm#subtop">terug eerste dagboekregel</A>

<a name="9"></a>
<P><B>San Sebastián de La Gomera, Vrijdag 9 Mei 2008</B>
<BR>Het artikel, dat ik gisteren terloops aanhaalde om te illustreren hoe de <I>storytelling</I>-specialisten bezig zijn hun 'verhaal' waar te maken, en te 'verkopen', is niet zomaar een opinie-artikel. Het is het resultaat van diepgaand onderzoek naar het 'hoe' --en in mindere mate het 'waarom'-- van die bewuste misleiding van de nieuwsmedia door het <I>Pentagon</I>.
<BR>Het begon al vóór "9-11" toen in de PR-staf van <I>Rumsfeld</I> iemand, <I>Torie Clark</I>, op het idee kwam om de onafhankelijke militaire analysten die door de nieuwsmedia werden geraadpleegd systematisch --en geheim!-- te voeden met <I>Rumsfeld</I>-welgevallige informatie. 
<BR>De nieuwmedia --die via normale persconferenties e.d. werden ge&iuml;nformeerd-- waren te kritisch en 'filterden' teveel. Met de reputatie van onafhankelijkheid van de bestaande analysten zou het beter gaan. 
<BR>Ook was uit opinie-onderzoeken duidelijk dat de Amerikanen niet 'zomaar' een oorlog wilden beginnen. [Waarom <I>Bush-Rumsfeld</I> c.s. dat w&egrave;l vonden, vermeldt deze bron niet.] 
<BR>Die militaire analysten zijn veelal gepensioneerde hoge officieren en generaals, en, zoals uit het artikel blijkt, vaak betrokken bij het werven van orders voor de oorlogsindustrie. Als ze twijfelden aan de waarheid van het 'verhaaltje' dat hun op de mouw werd gespeld, werden ze door <I>Rumsfeld</I> persoonlijk tot de orde geroepen zoals uit de letterlijke verslagen blijkt [<I>"Get in line", Mr. Rumsfeld interjected</I>] en er op gewezen dat het wel afgelopen zal zijn met 'defensie-opdrachten' voor de groep waar ze aan waren verbonden. Er was een apart bureau ingeschakeld om te 'meten' wat het resultaat was van deze 'instructies'.
<I><BR>New York Times</I> krijgt lucht van deze 'om-de-tuin-leiding' van de pers, maar moet wachten tot <I>Rumsfeld</I> weg is:
<BR>--"<I>The Times successfully sued the Defense Department to gain access to 8,000 pages of e-mail messages, transcripts and records describing years of private briefings, trips to Iraq and Guant&aacute;namo ... </I>"
<BR>De groep van zo'n 150 'onafhankelijke' militaire analysten wordt bij alle 'bedreigingen' van <I>The Story</I> erbij gehaald. Ook aan het eind, als een aantal '&egrave;cht' onafhankelijke generaals een "<I>Generals' Revolt</I>" beginnen omdat de werkelijke gebeurtenissen steeds verder afwijken van de <I>The Story</I>. Dan is het afgelopen. Zij eisen het aftreden van <I>Rumsfeld</I>. Dat is gelukt. Maar of het 'verhaaltjes vertellen' ermee uitgebannen is, blijft de vraag.
<BR>Het NYT-artikel is pittig. Twintig pagina's op mijn computer.
<BR>Als je mijn advies van gisteren inzake '<I>storytelling</I>' ['goed kijken'!!] serieus neemt, dan is dit onderzoek van NYT verplichte literatuur. 
<BR>Het zal je tot 'beter kijken' aanzetten. Heel vanzelfsprekend.
<FONT FACE="Trebuchet MS" SIZE=1><BR>________________________
<BR>DAVID BARSTOW, MESSAGE MACHINE, Behind TV Analysts, Pentagons Hidden Hand, NYT, April 20, 2008,<BR> http://www.nytimes.com/2008/04/20/washington/20generals.html</FONT>
<BR><a href="dagbk96.htm#subtop">terug eerste dagboekregel</A>

<a name="10"></a>
<P><B>San Sebastián de La Gomera, Zaterdag 10 Mei 2008</B>
<BR>Ik voel mij machteloos. Mijn telefoon doet het niet, en wegens koorts kan ik niet naar het I-caf&eacute;. Géén e-mail. Géén dagboek opladen.
<BR>Vooral tegen de toeslaande griep voel ik mij machteloos. Koorts en spierpijn doen mij 'het ergste vrezen'. Wéér griep! Binnen zes maanden! Precies zoals twintig jaar geleden. Na een griep moet de weerstand zijn toegenomen. Niet dus.
<BR>--"<I>Count your blessings!</I>", houd ik mij voor, "je hebt daarna méér dan tien jaar van een van een benijdenswaardige gezondheid genoten".
<BR>Eenzaam bekijk ik de gedachten die ik niet kan bestrijden.
<BR>Als je dit leest... zijn die voorbij... hoop ik... (100 woorden)
<BR><a href="dagbk96.htm#subtop">terug eerste dagboekregel</A>

<a name="11"></a>
<P><B>San Sebastián de La Gomera, Zondag 11 Mei 2008</B>
<BR>De dag is al vergevorderd. Vanmorgen zag ik het nog niet zitten, hoewel ik voor het eerst sinds Donderdag meer dan een uur had geslapen. Het begon metéén weer met dat keelverscheurende hoesten. 
<BR>Maar die niet aflatende 'agitatie' --of hoe dat moge heten wat verhindert dat je slaap kunt vatten-- was gelukkig weg. Ik heb in de loop van de dag verschillende tukjes gedaan. In de zon. Lekker doorgewarmd. Beter dan koorts!
<BR>Mijn concentratievermogen reikte niet verder dan sudoku's. Jammer van die tijdverspilling, maar helaas, voor de 'belangrijke' boeken waar ik eindelijk aan toe zou komen, miste ik de aandacht. (100 woorden)
<BR><a href="dagbk96.htm#subtop">terug eerste dagboekregel</A>

<a name="12"></a>
<P><B>San Sebastián de La Gomera, Maandag 12 Mei 2008</B>
<BR>Vannacht heb ik weer geslapen, al was het onregelmatig; maar w&egrave;l 'een-gat-in-de-dag'!! Met de strek-oefeningen en ochtendgym heb ik mijn stijve spierpijnspieren tot de orde geroepen. [Waarom gaat 'griep' meteen in spierpijn zitten?]. En ik heb mij geschoren. En weer 'toilet gemaakt'. 
<BR>Met broeken, borstrokken, truien, shawl, en wollen muts probeer ik mij buiten het bed te handhaven. Tot rillerigheid toeslaat. Of 'debiliteit', want griep tast ook het normale denken aan. <I>Sudoku</I>'s zijn het laatste bastion van 'intelligentie', zoals ik gisteren schreef. Logisch toch?
<BR>Ik kijk terug hoe ik Donderdag om negen uur naar bed ging, anderhalf uur later zwetend en rillend wakker werd, en niet meer sliep. Hoe ik met mijn '<I>business-as-usual</I>'-houding om vijf uur 'gewoon' aan 'mijn stukje' begon. 
<BR>--"Niks-aan-de-hand!" 
<BR>Maar ik deed er w&egrave;l de hele dag over. W&eacute;l iets aan de hand ... Dus ...
<BR>En de fase van "Eigen schuld! ... Had ik maar niet ... of juist w&egrave;l ... "
<BR>En de plannen: "Nóóit meer naar NL!!"
<BR>Toen kwam 'een soort realiteit' bovendrijven: 'gedachten die ik niet kan bestrijden', zoals ik die Zaterdag benoemde.
<BR>--"Tja, tsalwel!"
<BR>Dan komt een oude mythe in beeld. Die van de marskramer die ergens tussen twee afgelegen boerderijen aan de Oude Hessenweg 's morgens wakker wordt op een beschut plekje. Hij hoeft niet verder. Niemand zal het merken. Maar hij kan het toch proberen? Hij laat wat ballast achter, en haalt de volgende boerderij ... tegen de avond ... Of niet natuurlijk.
<BR>Misschien is het wel helemáál geen zware griep waarin ik terecht ben gekomen. Gewoon mijn rugzak pakken en dóórlopen ...  Dus ...
<BR>Vanavond is het over. Of niet natuurlijk. 
<BR>--"<I>Da capo al fine</I>"
<BR><a href="dagbk96.htm#subtop">terug eerste dagboekregel</A>

<a name="13"></a>
<P><B>San Sebastián de La Gomera, Dinsdag 13 Mei 2008</B>
<BR>--"<I>Gistermiddag was ik aan de beterhand. Middernacht werd ik zwetend wakker: Rillingen over mijn hele lijf. Tandenklapperend in mijn warme bed. Koorts veel hoger dan ooit</I>".
<BR>Dat schreef ik 15 december 2007. Dat was 'de vijfde dag' van de toenmalige griep, die mij tot het eind van de maand in bed zou houden.
<BR>--"Vandaag is 'de vijfde dag' van de griep-van-nu". 
<BR>Gisteren was ik inderdaad 'aan de beterhand', en schreef een terugblik. Het bovenstaande citaat van december spookte óók door mijn hoofd, maar ik liet mij het genoegen van 'de beterhand' niet bederven.
<BR>Zo wordt dit w&egrave;l een spannende dag. (100 woorden)
<BR><a href="dagbk96.htm#subtop">terug eerste dagboekregel</A>

<a name="14"></a>
<P><B>San Sebastián de La Gomera, Woensdag 14 Mei 2008</B>
<BR>Ik ben totaal '<I>incomunicado</I>'. Wegens de griep kan ik niet naar het I-caf&eacute;, en wegens een storing werkt mijn telefoonmodem niet. 
<BR>Géén e-mail, géén dagbladen, en géén opladen van dit dagboek ... dus. 
<BR>Bezorgde lezers belden al op. Ik leef nog. Dank dank!  
<BR>Zodoende ben ik w&egrave;l erg introspectief. Mijn concentratievermogen beperkte zich zelfs enige tijd tot <I>Sudoku</I>'s, maar nu kom ik --mondjesmaat-- óók toe aan <I>Luc Ferry</I>'s geschiedenis van de filosofie, die ik voor de tweede keer lees. Een goudmijn! Een spannend verhaal!! Ik ben alweer bij de voorfase van De Verlichting, en het onderuithalen van de 'kosmos' van de oude Grieken door <I>Copernicus</I>, <I>Newton</I> en <I>Galil&eacute;i</I>. En bij <I>Descartes</I> die de enige &egrave;chte zekerheid aanwijst waarmee de moderne mens het zal moeten doen. 
<BR>Maar de &egrave;chte introspectie is vormlozer. Ik bekijk mijn hyperactieve, maar onproduktieve rust- en slapeloosheid van de eerste twee etmalen, slechts onderbroken door enkele sluimeringen. Daarna verandert het landschap, de omgeving komt weer in het vizier. Even maar. Om 'toilet te maken', schreef ik, want de radeloze hyperaktiviteit maakte de vijfde dag plaats voor een laveloze onmacht waarin ik mij slechts kon vergelijken met de vormloosheid van een op het strand gespoelde kwal: Onmachtig. 
<BR>Soms daagt het even, en zie ik mij in een rare houding op bed liggen, maar, n&egrave;t als die kwal, kan ik daaraan geen vingerbreed veranderen. Mijn gedachten --of zijn het dromen? of wanen? of ijl ik?-- gaan alle kanten uit. En, net als die houding, zijn de 'beelden' voor geen centimeter veranderbaar of stuurbaar. Ik zit in een reuze-achtbaan van een reuze-pretpark. Ik geef mij over. Ik ben weer die aangespoelde kwal op het strand. 
<BR>Maar nee! Niet die koude, ten dode opgeschreven, kwal. Laat ik d&aacute;n een even vormeloze, maar borrelende, oersoep zijn waarin nietsvermoedende atomen en moleculen heen-en-weer schieten om in een verre toekomst een nieuw leven te beginnen. Als ik dan t&ograve;ch totaal '<I>incomunicado</I>' moet zijn ... dan liever zo.
<BR>Het ziet er naar uit dat 'de vijfde dag' wéér het keerpunt was. Het leek wel of ik vanmorgen wakker werd uit een gewone slaap. Maar nee! Het was een laveloze reis, maar ik weet ik niet of ik op die tweesprong h&egrave;b gekozen, of dat ik w&egrave;rd gekozen. Ik zal het <I>Descartes</I> eens vragen.
<FONT FACE="Trebuchet MS" SIZE=1><BR>________________________
<BR>Luc Ferry, Apprendre &agrave; vivre, Trait&eacute; de philosophie &agrave; l'usage des jeunes g&eacute;n&eacute;rations. PLON, 2006. 
<BR>ISBN 2-259-20247-0 ISBN 13: 978-2-259-20247-3 Het is een geschiedenis van de filosofie gericht op het beschrijven van de grote keerpunten van het menselijke denken over de 'heilsverwachting'. Ik schreef erover 5 december 2007 Het bestaat ook geproken op 4 CD's [La Librairie Sonore], en in het NLs [Arbeiderspers 2007].</FONT>
<BR><a href="dagbk96.htm#subtop">terug eerste dagboekregel</A>

<a name="15"></a>
<P><B>San Sebastián de La Gomera, Donderdag 15 Mei 2008</B>
<BR>Voor vandaag staan de eerste stapjes buiten de deur op het programma. Na precies een hele week. Dit dagboek gaat mee op mijn USB-geheugen, zodat ik het kan opladen in het I-caf&eacute;. 
<BR>Ik ben benieuwd wat ik verder zal aantreffen aan e-mail. Zo lang ben ik nog nooit '<I>incomunicado</I>' geweest. Ik vraag me af wat ik ervan heb geleerd. Heb ik de 'noodzaak' om iedere dag de kranten, de mail en al die andere dingen te lezen, gerelativeerd?
<BR>Nee. Zo voelt het niet. Ik zit 'gewoon' vol met plannen om dat alles in één klap in te halen. 'Gewoon' ....dus. (100 woorden)
<BR><a href="dagbk96.htm#subtop">terug eerste dagboekregel</A>

<a name="16"></a>
<P><B>San Sebastián de La Gomera, Vrijdag 16 Mei 2008</B>
<BR>--"Heb ik de noodzaak om iedere dag de kranten, de mail, en al die andere dingen te lezen, gerelativeerd?", vroeg ik mij gisteren af, terwijl ik vol zat met plannen om alles in één klap in te halen.
<BR>Néé, ik heb die noodzaak niet gerelativeerd, maar mij neergelegd bij de feiten. Na de noodzakelijke bezoeken aan 'instanties' voor mijn verblijfsvergunning, heb ik een lange sessie gemaakt op het I-caf&eacute;. Met verscherpte criteria omtrent 'belangrijk' en 'urgent' ging ik de 70+ mail te lijf. Toen ik moe werd, deed ik precies wat ik bij koorts ook had gedaan, en zei: <BR>--"<I>Ma&ntilde;ana</I>" (100 woorden)
<BR><a href="dagbk96.htm#subtop">terug eerste dagboekregel</A>

<a name="17"></a>
<P><B>San Sebastián de La Gomera, Zaterdag 17 Mei 2008</B>
<BR>Een <I>columnista </I>deed in <I>El Pa&iacute;s</I> terloops een opmerkelijke bekentenis: 
<BR>--"<I>Si estuviera casada con un vejestorio adicto a la Viagra. ¿No me resultar&iacute;a m&aacute;s llevadero compartir la carga con otras tres mujeres y, de paso, trazar con ellas un plan perfecto de venenenamiento?</I>"
<BR>[</FONT><FONT FACE="Trebuchet MS" SIZE=2>Als ik getrouwd zou zijn met een oude knar die verslaafd is aan Viagra, zou ik het dan niet beter kunnen volhouden als ik die taak met drie andere vrouwen zou delen en, onderwijl, samen een plan zou uitbroeden voor een perfecte vergiftiging?</FONT>]
<BR>Dit getuigt van bewonderenswaardige <I>sisterhood</I> solidariteit, maar moet die man óók nog worden vergiftigd? (100 woorden)
<FONT FACE="Trebuchet MS" SIZE=1><BR>____________________
<BR>Maruja Torres, El 'Chufagate', El Pa&iacute;s, Donderdag 15 Mei 2008, achterpagina</FONT>
<BR><a href="dagbk96.htm#subtop">terug eerste dagboekregel</A>

<a name="18"></a>
<P><B>San Sebastián de La Gomera, Zondag 18 Mei 2008</B>
<BR>Nu goed-betaalde '<I>story tellers</I>' aan de gang zijn om het publiek 'verhaaltjes' op de mouw te spelden over &egrave;cht belangrijke zaken, komen er gelukkig ook 'ontmaskeringsverhalen' los. Die zijn minstens zo interessant en 'spannend'. Ik las toentertijd de <I>Da Vinci Code, </I>geprest door de controversi&euml;le publiciteit. [zie 24 jan 2004]. Ik vond het een slecht boek dat mij niet boeide; van dat soort verhalen kende ik er al genoeg. Bijna twee jaar later kwam ik een boek tegen waarin een franse specialiste in moordzaken alle bronnen van <I>Dan Brown</I> natrekt. Ik vond dat veel leesbaarder, sp&aacute;nnender zelfs! [zie 6 dec 2005].
<BR>Hetzelfde geldt het 'ontmaskeringsverhaal' over WMD en de 'noodzaak' van de oorlog in Iran die ik een week geleden [9 mei] meldde. Je ziet er hoe die mythes 'professioneel' in elkaar worden gezet, 'verkocht', en worden onderhouden. <I>Story telling</I> van top niveau!
<BR>Nu is er een 'ontmaskeringsverhaal' over <I>Rachel Carson</I> verschenen. Met haar boek <I>Silent Spring</I> wees zij in 1962 op de gevaren van DDT, met name op de massale '<I>extended use</I>' die de landbouw er --zonder noodzaak-- van maakte, maar waardoor w&egrave;l DDT-resistente malaria-muggen ontstonden. Intussen gaf zij daarmee 'milieubewustheid' aan de wereld. Dat werd haar niet in dank afgenomen door de DDT- producenten die haar verweten het gebruik van DDT te verbieden zodat ook geen malariabestrijding meer kon plaatsvinden. Dat was onjuist, de toepassing voor malariabestrijding is nóóit verboden, maar het leidde wel tot [wetenschappelijk onderbouwde!!] laster dat zij méér doden op haar geweten had dan Hitler met zijn vernietigingskampen. 
<BR>Toen de difamatie vanaf de DDT-lobby wat luwde, was het de tabaksindustrie die er nog een schepje bovenop deed. 
<BR>--"Hoezo de tabaksindustrie?" 
<BR>Omdat milieu-activisme op lange termijn het roken kon aantasten, kwam de tabaksindustrie op het idee --omdat het effectiever zou zijn-- het h&eacute;le milieu-activisme te beschuldigen van '<I>junk science</I>'. Dat zou hulp opleveren van kritische wetenschappers --die daarvoor eindelijk betaald werden-- en <I>Rachel Carson</I> was een dankbaar object omdat zij 'altijd al' 'daarvan' was beschuldigd.
<BR>'<I>Rehabilitating Carson</I>' heet het artikel dat die 'betaalde difamatie' analyseert, onmiddellijk gevolgd door een antwoord door een in de wiek geschoten kopstuk in die 'strijd', dat betoogt dat DDT w&egrave;l werkt --hetgeen niet werd beweerd-- maar ongewild bevestigt hoe "wetenschappelijke" '<I>story telling</I>' in elkaar steekt. Het leest als een tierelier!!
<FONT FACE="Trebuchet MS" SIZE=1><BR>___________________
<BR>John Quiggin, Rehabilitating Carson, Prospect Magazine issue 146 May 2008
<BR>http://www.prospect-magazine.co.uk/article_details.php?id=10175
<BR>Roger Bate, DDT works, Prospect Magazine issue 146 May 2008
<BR>http://www.prospect-magazine.co.uk/article_details.php?id=10176 </FONT>
<BR><a href="dagbk96.htm#subtop">terug eerste dagboekregel</A>

<a name="19"></a>
<P><B>San Sebastián de La Gomera, Maandag 19 Mei 2008</B>
<BR>Toen <I>Sarkozy</I> ruim een jaar geleden zei: "de waarden van Mei '68 moeten worden begraven", kwam niet alleen zijn eigen onkunde, maar die van heel Frankrijk boven water. Buitenlandse filosofen --o.a. <I>Josep Ramoneda</I> zie 23+24 juli 2007-- wezen er op dat Mei '68 n&ograve;ch alleen links, n&ograve;ch uitsluitend Frankrijk betrof. <I>Ramoneda</I> wees ook op andere  'interessante misverstanden' zoals de onmogelijkheid om een persoon als <I>Sarkozy</I> tot president te verkiezen z&ograve;nder die 'waarden van Mei '68'. Dat laatste wordt in de huidige herdenkingen vaak herhaald. <I>Andr&eacute; Glucksmann</I>, een oude Mei '68 rot, schreef zelfs met zijn zoon een boek: "Mei '68 uitgelegd aan <I>Sarkozy</I>".
<BR>De spaanse schrijver-filofoof <I>Eduardo Mendoza</I> doet er in <I>Babelia</I> van Zaterdag nog een schepje bovenop:  Het werkelijke wereldgebeuren speelde zich buiten Frankrijk af: " <I>... el Mayo '68 tuvo lugar en Par&iacute;s y s&oacute;lo en Par&iacute;s</I>". [Mei '68 speelde zich alleen en uitsluitend af in Parijs]. 
<BR>--"De typische symbolen van die tijd, de baarden, de sex, de dugs, en de bizarre kleding kwamen later, en werden ge&iuml;mporteerd vanaf de overkant van de Atlantische Oceaan. De jongens van "Mei '68" droegen stropdassen, en meisjes waren 'keurig modieus'. Het wereldgebeuren was slechts marginaal aanwezig in Parijs. De welvaart had de studentenbevolking doen toenemen en deze 'jeugdrevolutie' liet vroeg om 'meer van hetzelfde'". 
<BR>Volgens <I>Mendoza</I> --die er zelf bij was-- was het een 'burgerlijke' aangelegenheid, ondanks de grote woorden. Binnen een maand had <I>De Gaulle</I> het dan ook onder controle.
<BR>Dat klopt met andere analyses, die dat niet zo expliciet zeggen. Ik trof kort na 1968 een boek met een analyse van de 'woordelijke gebeurens' tijdens de massavergaderingen in <I>Od&eacute;on</I>. Dat boek, <I>Groupes, Organisations et Institutions</I> van <I>George Lapassade</I>, heb ik jarenlang als model gezien als ik 'creatieve vergaderingen' bijwoonde. Precies als <I>Lapassade</I> zag ik de 'creatieven' vrij snel de zaal verlaten, afhaken --of 'virtueel' verdwijnen-- als geleidelijk-aan de 'regelneven' de macht overnamen: Inderdaad, het ontwikkelde zich van [spontane] 'groepen' via 'organisaties' naar 'instituten' "terug-naar-af". Volgens <I>Lapassade</I> was dat proces in Augustus '68 voltooid.
<I><BR>Raoul Vaneigem</I>, in <I>La Libre Belgique</I>, óók een waarnemer van het eerste uur, meldt dat de '<I>trotskisto-mao&iuml;stes</I>' de zaak in de kortste keren hadden omgeturnd in ''<I>l'affairisme</I>". Dat klopt dus. Hij ziet "Mei '68" nog steeds als een emanatie van de voortdurend verdrongen humanistische waarden in onze '<I>civilisation marchande mill&eacute;naire</I>'. Hij blijft optimist.
<FONT FACE="Trebuchet MS" SIZE=1><BR>________________
<BR>Eduardo Mendoza, El mayo de nuestra juventud, El Pa&iacute;s Babelia, 17.05.08
<BR>Voor de andere verwijzingen zie Mijn Dagboek 1 mei 2008</FONT>
<BR><a href="dagbk96.htm#subtop">terug eerste dagboekregel</A>

<a name="20"></a>
<P><B>San Sebastián de La Gomera, Dinsdag 20 Mei 2008</B>
<BR>In een column, die er hier even niet toe doet, werd een bekende reclame-slogan uit de jaren '80 in herinnering geroepen.
<BR>--"</FONT><B><FONT FACE="Trebuchet MS">Wij van WC-eend adviseren WC-eend</B></FONT>"
<BR>Het werd uitgesproken door een ernstige man in een witte jas, in een laboratorium-achtige setting. Of het bedoeld was als parodie, weet ik niet, maar zo herinner mij ik die wel. 
<BR>Het zou mij niet verbazen als die slogan bij grote groepen een positief beeld over het merk <B>'WC-eend'</B> heeft achtergelaten. Reclame-psychologen hebben al lang geleden vastgesteld dat een twijfelende ontvanger méér waarde hecht aan de 'betrouwbaarheid' van de brenger van het bericht, dan aan de tegenstrijdigheden in het bericht zelf, de [slechte] aansluiting met eerdere gegevens, of andere oorzaken van twijfel. In vakkkringen heette dat toen '<I>source credibility</I>'. Reclamebureaux en '<I>public relations</I>'-bedrijven maakten daarvan dankbaar gebruik. Op de meest geraffineerde --en vaak geperverteerde-- manier! 
<BR>Iedere TV-spot zit er vol van. Tenminste, als je er oog voor hebt. Eigenlijk is dat de 'positieve' variant van een uitdrukking die meestal 'smalend' of als 'alarm' wordt gebruikt; en ter&egrave;cht!
<BR>--"<I>Father knows better!</I>"
<BR>Inmiddels is '<I>source credibility-management</I>' ook een deel van het moderne <I>story telling</I> geworden: Je kunt dan wel een mooie en geloofwaardige '<I>story</I>' bedenken, je moet ook zorgen voor 'betrouwbare' brengers van dat bericht. 
<BR>Dat moet <I>Rumsfeld c.s</I>. hebben gedacht toen ze zich --met vormen van geraffineerde omkoping-- de betrouwbaarheid van 'onafhankelijke' oorlogsdeskundigen toe&euml;igenden. [Zie 9 mei jl]. 
<BR>Ik weet helaas niet wat je daar 'feilloos' aan kunt doen. Ik probeer het met 'beter kijken' als '<I>Leitmotiv</I>' , en ik probeer het resultaat daarvan zodanig te publiceren dat het mijn lezers óók aanzet tot 'beter kijken'. Als ik weer eens een 'ontmaskeringsverhaal' ontdek, ga ik daar gretig op in. Maar het blijft opletten, ook ontmaskeringsverhalen moeten gecheckt worden op '<I>source credibility</I>'. 
<BR>--"<I>Un homme averti en vaux deux</I>"
<FONT FACE="Trebuchet MS" SIZE=1><BR>_________________________________
<BR>De column doet er niet echt toe. Het gaat over 'story telling' in de computer-beveiligingsindustrie. Hier is die:
<BR>http://www.security.nl/article/18650/1/Security_volgens_WC-Eend_.html
<BR>Lees dan ook meteen een ander voorbeeld van de hardnekkigheid van oude reclameslogans:
<BR>http://www.computable.nl/artikel/ict_topics/security/2554915/1276896/de-kijk-van-van-eijk-de-drie-os-van-beveiliging.html. Daar heb ik die 'WC-Eend' ook van.</FONT>
<BR><a href="dagbk96.htm#subtop">terug eerste dagboekregel</A>

<a name="21"></a>
<P><B>San Sebastián de La Gomera, Woensdag 21 Mei 2008</B>
<BR>Mijn tijd loopt hier &egrave;cht ten einde. Het zag er even naar uit dat ik mijn belasting pas 2 juni kon betalen. Gisteren kon ik dat 'regelen' met behulp van <I>Ignacio</I>. Kassa!!
<BR>--"Wat moet er nu nog?" 
<BR>Vandaag moet ik naar het NLse Consulaat in Tenerife om persoonijk een NLse ID-kaart aan te vragen. Een halve-dagreis! 
<BR>En d&agrave;t komt weer omdat ik opeens geen Spaanse ID-kaart meer kan krijgen. Deze "on-Europese rariteit" danken we aan een gerechtelijke uitspraak in Straatsburg in een zaak die ik --op dit moment-- óók niet begrijp.
<BR>En d&agrave;n kan ik een vliegticket gaan boeken. <I>Finish!</I> (100 woorden)
<BR><a href="dagbk96.htm#subtop">terug eerste dagboekregel</A>

<a name="22"></A>
<P><B>San Sebastián de La Gomera, Donderdag 22 Mei 2008</B>
<BR>Over de fascinerende volle maan in deze woestijnstreken --zeker als de hemel kraakhelder is-- heb ik vaker geschreven. Vooral in combinatie met de 'bijna-vertikale' stand die we nu beleven. Daarvan geniet ik al weer enkele dagen. Een maan die voortdurend kiekeboe speelt met de wolken, mist dat 'exotische sfeertje'. 
<BR>Sinds de straatverlichting werkt --helaas, eindelijk-- is het op straat minder fascinerend. Op mijn balkon is er gelukkig niets veranderd. 
<I><BR>Venus</I>, die in November vorig jaar nog "tien over vier stralend boven <I>El Teide</I>" verscheen, doet dat nu al om half twee. 
<BR>Dat is 'middernacht'. Als morgenster heeft ze dus afgedaan. (100 woorden)
<FONT FACE="Trebuchet MS" SIZE=1><BR>_____________________
<BR>Zie Mijn Dagboek 3 Nov 2007. Over de 19-jarige maancyclus waardoor wij nu de bijna-vertikale stand beleven zie 21 dec 2005, 27 okt 2006, 17 dec 2006 en 
An introduction on the movements of the moon: http://www.iol.ie/~geniet/eng/moonthomas.htm</FONT>
<BR><a href="dagbk96.htm#subtop">terug eerste dagboekregel</A>

<a name="23"></A>
<P><B>San Sebastián de La Gomera, Vrijdag 23 Mei 2008</B>
<BR>De kogel is weer door de kerk. Maandag a.s. naar <I>Barcelona</I>! 
<BR>Tegen het einde van de maand Mei moet ik een vertrekdatum 'kiezen'. Ik ben hier pas kort, en er is genoeg te doen. Mijn 'vertreklusten' zijn daarom beperkt, maar ook in <I>Cessenon</I> is 'genoeg te doen'. 
<BR>Dat 'kiezen' was dus nogal 'triviaal': 
<BR>--"Wat is beschikbaar op het Internet? Wat is het goedkoopste?" 
<BR>Intussen is mijn griep nog steeds niet &egrave;cht verdwenen. Na een paar dagen toenemende beterschap, moet ik weer vooraan beginnen. 
<BR>[Gelukkig 'bijna-vooraan; het lijkt <I>Sisyphus</I> wel]. Balen!!!
<BR>Het zal in <I>Cessenon</I> beter gaan... Hoop ik... Denk ik... (100 woorden)
<BR><a href="dagbk96.htm#subtop">terug eerste dagboekregel</A>

<a name="24"></A>
<P><B>San Sebastián de La Gomera, Zaterdag 24 Mei 2008</B>
<BR>Het fenomeen <I>Berlusconi</I> houdt de pennen bezig. Al tijdens de eerste vergadering van het kabinet schreef hij 'galante briefjes' aan een zeer mooie [vrouwelijke!] minister. Het deerde hem niet dat zij dat verontwaardigd afwees, maar <I>Berlusconi</I> zorgde er w&eacute;l voor dat 'de affaire' uitlekte. Een 'afwijzing' heeft bovendien hoger 'nieuws-gehalte'. 
<BR>--"Waarom moet hij zich zo opvallend '<I>macho</I>' tonen", vragen sommige Italianen zich af. Is dat 'concurrentie met <I>Sarkozy</I>? Of met <I>Bill Clinton</I> of <I>Mitterrand</I>? Die moesten óók --min of meer demonstratief-- met hun sexuele veroveringen pronken.
<BR>--"Het is typisch Italiaans", vinden Italiaanse vrienden van <I>Rafael Argullol</I>. Maar <I>Algullol</I>, in een opinie-artikel in <I>El Pa&iacute;s</I> van gisteren, vindt dat <I>Berlusconi</I> niet concurreert met de 'machtigen van het verleden', maar eerder een nieuwe vorm van machtsuitoefening inluidt van de jongste generatie '<I>nouveau riche</I>'.
<BR>Dat kan omdat de politiek zijn moraal heeft verloren, schrijft <I>Argullol</I>. De naoorlogse politieke klasse is verdwenen, en --zoals ik 30 Maart óók analyseerde-- is het neo-kapitalisme 'hulpeloos' en 'immoreel'. Getuige daarvan is o.a. de alom opkomende schaamteloze <I>story telling</I>.
<BR>Maar 'macht' heeft een <I>countervailing power</I> nodig. In het democratische systeem was/is dat het parlement, maar daarvóór, bij de absolute vorsten, was dat de Hofnar, de "Offici&euml;le Clown". 
<I><BR>Berlusconi</I> heeft naast de formele presidentie&euml;le macht óók 'De Media' onder controle. Hij de rijkste man van Itali&euml; is. Hij is 'absolute vorst'. 
<BR>Hij heeft daarom de  steun van een Hofnar nodig die door zijn brutaal-ironische grappen de vorstelijke willekeur 'verdragelijk' maakt. Zie <I>Shakespeare</I> enz. De Hofnar, daarentegen, heeft de Vorst nodig om zijn 'groteske' wereldvisie 'nieuwswaarde' te geven.'
<BR>Het meesterspel, de meesterzet, van <I>Berlusconi</I> is dat hij zich óók de rol van Hofnar heeft toege&euml;igend. Dat heeft bovendien het voordeel dat deze Hofnar geen beroep op de 'waarheid' hoeft te doen zoals zijn middeleeuwse voorgangers. Dat kan óók met <I>story telling</I>. Het is alsof <I>Rumsfeld</I> niet alleen pro-oorlog generaals in zijn <I>story telling</I> heeft betrokken, maar ook die van de <I>General's Revolt</I>, [zie 9 mei].
<BR>Op deze manier kan <I>Berlusconi</I> burleske grappen maken over zijn eigen rijkdom, zijn relatie met vrouwen laten 'uitlekken', en wat er al niet méér nodig is om macht te handhaven. Het is --aldus <I>Argullol</I>-- géén rivaliteit met vroegere machthebbers: Het is een geheel nieuwe vorm, en, bovendien, niet exclusief Italiaans. Hij ziet het verschijnsel ook in Frankrijk. Het artikel heet "<I>El Rey-Buf&oacute;n</I>", "De Koning-Clown".
<FONT FACE="Trebuchet MS" SIZE=1><BR>_______________________________
<BR>Rafael Argullol, El rey-buf&oacute;n, El Pa&iacute;s, 23 de marzo 2008 pag 37
<BR>http://www.elpais.com/articulo/opinion/rey-bufon/elpepuopi/20080523elpepiopi_4/Tes</FONT>
<BR><a href="dagbk96.htm#subtop">terug eerste dagboekregel</A>

<a name="25"></A>
<P><B>San Sebastián de La Gomera, Zondag 25 Mei 2008</B>
<BR><I>Pygmalion</I> was de beeldhouwer --in de oudheid-- die een ivoren beeld maakte van wat in zijn ogen de ideale vrouw was, en werd er toen verliefd op. <I>Bernard Shaw</I> schreef er een toneelstuk over, en d&aacute;t werd weer de musical <I>My Fair Lady</I>. 
<BR>De franse psychiater <I>Serge Hefez</I> vindt dat <I>Sarkozy</I> deze griekse mythe tot nieuw leven brengt, en beschrijft in vaktermen diens narcisme. Het is een populaire blog. In NYT staat nu ook <I>Hefez</I>' definitie van de '<I>sarkopsychosis</I>', waaraan het franse volk lijdt.
<I><BR>Hefez</I> is aldus <I>Sarkozy</I>'s Hofnar, of beter, de 'wetenschappelijke' <I>chroniqueur</I> van deze franse <I>Berlusconi</I>, alias <I>Roi-Bouffon</I>. (100 woorden)
<FONT FACE="Trebuchet MS" SIZE=1><BR>________________________
<BR>STEVEN ERLANGER, A Passion for (and Against) Sarkozy,NYT, May 24, 2008
<BR>http://www.nytimes.com/2008/05/24/world/europe/24france.html 
<BR>De blog heet: "Familles, je vous haime, L'actualit&eacute; analys&eacute;e par le psychiatre Serge Hefez".
<BR>Pygmalion revisit&eacute; par Sarkozy, http://familles.blogs.liberation.fr/hefez/2008/04/pygmalion-revis.html#more
<BR>Petite le&ccedil;on de psychologie : le pervers narcissique et ses complices
<BR>http://familles.blogs.liberation.fr/hefez/2007/05/petite_leon_de_.html#more</FONT>
<BR><a href="dagbk96.htm#subtop">terug eerste dagboekregel</A>

<a name="26"></A>
<P><B>San Sebastián de La Gomera, Maandag 26 Mei 2008, Eerste Reisdag</B>
<BR>Vandaag vlieg ik naar <I>Barcelona</I>, en morgen --of overmorgen?-- verder naar <I>Cessenon Sur Orb</I>. Ik schrijf onderweg wel over de gebeurtenissen en detailpannen. In <I>Barcelona</I> zal ik wel weer op het Internet kunnen komen om mijn handgeschreven verslag op de site te zetten.
</FONT><B><FONT FACE="Trebuchet MS"><BR>Ergens tussen Tenerife en Barcelona, Maandag 26 Mei, 
<BR>18.00 Canarische tijd. 19.00 Barcelona-tijd.
</B></FONT><BR>Over een uur moeten we landen. Alles ging voorspoedig. <I>Ignacio</I> bracht mij naar de boot van 10.30. Ik haalde het gemakkelijk naar <I>Tenerife Norte</I>. Ik was er om 13.15. Ook het vliegtuig vertrok op tijd. Meestal heb ik spannende nieuwsgierigheidgevoelens als ik weer 'op pad' ga. Nu niet. Het valt mij op, en ik mijmer er over. 
<BR>--"Hoezo? Waarom?"
<BR>Zeker is dat ik mij niet veel vóórpret heb gegund. Ik had geleidelijk-aan alles wel klaargelegd en opgeruimd, zodat ik het &egrave;chte inpakken vanmorgen vlug-vlug kon doen. Maar verder was ik druk met de Spaanse en de NLse reisbrief. Daar de griep --en zo-- had ik het al afgeschreven. 
<BR>Maar Donderdag had ik een opleving, en toen zette "alles-op-alles" en heb ze allebei klaar. Tot gisteravond-laat was ik er mee bezig. Dat is gelukt!
<BR>... Niks vóórpret ... Misschien is het dat.
<BR>Maar misschien is die verdomde griep weer aan het terugkomen. Dat is nu al iedere vier of vijf dagen zo. Ik voel mij beter-en-beter ...  en opeens is het weer hommeles. Inderdaad, daar lijkt het op. Ik voel mij moe en lamlendig, en alle spieren doen weer pijn. 
<BR>--"Verdomme! Kan die griep dan niet eens helemáál overgaan?"
<BR><a href="dagbk96.htm#subtop">terug eerste dagboekregel</A>

<a name="27"></A>
<P><B>Barcelona, Hotel Condal, Dinsdag 27 Mei 2008, Tweede Reisdag</B>
<BR>Het is inderdaad de griep!! Terug van [even] weggeweest!! 
<BR>Het had de laatste dagen veel geregend in <I>Barcelona</I>, maar op het moment van landen was er zon. De voorspellingen waren gunstig. Dik ingepakt, en lamlendig, bereikte ik het hotel. Ik ben t&oacute;ch nog iets gaan eten. Kwakkelend ben ik de nacht doorgekomen. Vanmorgen leek het even beter, en ik heb een kaartje voor <I>B&eacute;ziers</I> gekocht. Morgenvroeg 08.45. 
<BR>Intussen is de si&euml;sta voorbij --zwaar slapend en zwetend-- en de ziekte is niet erger geworden. We hebben <I>Wi-Fi</I> in het hotel, dus ik hoef niet naar buiten. Morgen zal het beter zijn. 
(100 woorden)
<BR><a href="dagbk96.htm#subtop">terug eerste dagboekregel</A>

<a name="28"></A>
<P><B>Cessenon sur Orb, Woensdag 28 Mei 2008, Aankomstdag</B>
<BR>Ik ben wéér 'aan de beterhand'. Gelukkig! 
<I><BR>Ghislaine</I> vertelde van NLse kennissen met 'dezelfde griep' die óók telkens terugkwam. 
<BR>--"Hoe vaak nog?"
<BR>Intussen ben ik in <I>Cessenon</I> aangekomen. Ik reisde <I>zombie</I>-achtig in de <I>TALGO</I> van <I>Barcelona</I> naar <I>B&eacute;ziers</I>. Albert haalde mij af. Plichtmatig-mechanisch deed ik boodschappen, en maakte een gezonde maaltijd voor mezelf. De ADSL werkt niet, maar ik ben te duf om de handleiding erbij te pakken. <I>¡Ma&ntilde;ana!</I> 
<BR>In de stapel post trof ik de DVD's met <I>Poirot</I>'s van <I>Agatha Christie</I>. Ik heb daar een abonnement op. Ik denk dat ik er eentje opzet, en dan naar bed ga. (100 woorden)
<BR><a href="dagbk96.htm#subtop">terug eerste dagboekregel</A>

<a name="29"></A>
<P><B>Cessenon sur Orb, Donderdag 29 Mei 2008</B>
<BR>Net als gisteren, kom ik pas tegen de avond toe aan 'mijn stukje'. 
<BR>Dat is "anders-dan-anders". 
<BR>'Anders-dan-anders na aankomst' op een nieuwe plek, was ik *niet* in een flitsende 'pak-'m-beet-stemming'. Integendeel, ik was contemplatief. 
<BR>'Anders-dan-anders na aankomst' was het grote werk --de uitgeschoten doornenhaag en het opgeschoten gazon-- gedáán. 
<BR>Voor het eerst na jaren van onvervulde toezeggingen en afspraken.
<BR>Rustig keek ik uit naar "puntjes op de i's". 
<BR>Sommige zette ik metéén. Bij andere dacht ik <I>¡Ma&ntilde;ana!</I> 
<BR>Zo laat ik mijn zombie-achtige grieptoestanden achter, en maak ik kontakt met <I>Cessenon Sur Orb</I>. 
Dat van 'Pak 'M Beet' komt morgen wel. <I>¡Ma&ntilde;ana!</I> (100 woorden)
<BR><a href="dagbk96.htm#subtop">terug eerste dagboekregel</A>

<a name="30"></A>
<P><B>Cessenon sur Orb, Vrijdag 30 Mei 2008</B>
<BR>Ik ben vanmorgen metéén gaan lopen. Gelukkig maar. Ik had goed weer, en nu regent het pijpestelen. Bovendien weet ik niet of de griep morgen weer toeslaat. <B>:-(</B>
<BR>Ik maakte mijn bekende 2-uursrondje via de brug van <I>R&eacute;als</I> langs beide zijden van de <I>Orb</I>. Die was 'lekker vol' wegens de zware regens. 
<BR>Mijn stappenteller meldde 14.459 stappen in 2u09min. De afstand is 13,44km bij de ingestelde staplengte van 93cm; maar die is niet geldig op stenige voetpaden en hellingen. Die waren er voor ~25% van het traject. 
<BR>Als ik de machine mag geloven, heb ik zo'n 500 kcal 'extra' verstookt. (100 woorden)
<BR><a href="dagbk96.htm#subtop">terug eerste dagboekregel</A>

<a name="31"></A>
<P><B>Cessenon sur Orb, Zaterdag 31 Mei 2008</B>
<BR>In de laatste <I>El Pa&iacute;s</I> die ik in Spanje kocht, wordt uitgelegd dat er naast '<I>fast food</I>' ook '<I>slow food</I>' is: Voedsel dat niet de portemonnaie van de producent centraal stelt, maar de gezondheid van de eter. Dat kost méér tijd en méér aandacht. Dat is dus 'langzaam', maar óók menselijker.
<I><BR>El Pa&iacute;s</I> heeft dat taalkundige opstapje nodig omdat <I>Dennis McCullough</I>, een geriater, dat begrippenpaar op de medische wetenschap heeft geprojecteerd: <I>Fast Medicine</I> is de wereld van allermodernste medische en farmaceutische technologie; in <I>Slow Medicine</I> staat de patient weer centraal, met name de oudere persoon. <I>McCullough</I> noemt het in de ondertitel van zijn boek "... <I>the Compassionate Approach to Caring for Your Aging Loved Ones</I> ..."
<BR>Het boek van <I>Nuland</I> --<I>How We Die</I>-- komt onweerstaanbaar in gedachte. Het betoog komt dan ook in grote trekken overeen. <I>Nuland</I>, zelf een <I>high-tech</I> medicus, waarschuwt dat de medische wetenschap "met zichzelf en met de patient op de loop gaat". <I>McCullough</I> geeft practische tips aan de omgeving van de ouder wordende persoon over 'hoe' "...  <I>to slow the twin Mack trucks of the modern doctor and the modern hospital</I> ..." en dat z&oacute;nder uitgestoten te worden als '<I>troublemaker</I>'. Ook voor het andere valluik geeft hij tips: Het vóóroordeel van '<I>age-ism</I>' [staat naast <I>sexism</I> en <I>racism</I>] is om ouderen bij voorbaat af te schrijven, en helemáál uit te sluiten van moderne medische wetenschap.
<I><BR>Nuland</I> heeft als persoonlijke ervaring zijn oude grootmoeder die hij van nabij meemaakte als jonge man, <I>McCullough</I> ziet zijn moeder vanaf vitale 85-er langzaam sterven aan 'géén ziekte' op haar 92ste. <I>Nuland</I> stelt de voornaamste doodsoorzaken centraal --óók gewelddadige dood-- terwijl <I>McCullough</I> het 'gewone' ouder worden centraal stelt. Hij onderkent daarin acht 'stations' die onder ogen moeten worden gezien door de omgeving, en waar bepaalde beslissingen moeten worden genomen. Hij richt zich vooral op de omgeving, de kinderen, en adviseert om tijdig een [welomschreven] <I>Advocacy Team</I> te vormen. 
<BR>Als --zoals ik schreef-- het boek van <I>Nuland</I> 'verplichte vakliteratuur voor ouderen' is, dan is dit boek van <I>McCullough</I> dat voor hun omgeving. 
<BR>Nu het taboe rondom de dood begint te verdwijnen, hebben we weer de psychologische en culturele 'ruimte' om tot praktisch handelen over te gaan, en om daarover na te denken. Dat is de waarde van beide boeken.
<FONT FACE="Trebuchet MS" SIZE=1><BR>_____________________   
<BR>Dennis McCullough, M.D., My Mother, Your Mother. Embracing "Slow Medicine," the Compassionate Approach to Caring for Your Aging Loved Ones. HarperCollins february 2008. Bestaat ook in groot-letterversie
<BR>E-book versie http://www.harpercollins.com/books/9780061577307/My_Mother_Your_Mother/index.aspx
<BR>Grote stukken --flaptekst, inleiding e.d.--  kun je lezen op: http://browseinside.harpercollins.com/index.aspx?isbn13=9780061243028&amp;WT.mc_id=biWidget906b5d4f-775b-43b1-b8ec-97f0c7be04f1
<BR>Bespreking: ABIGAIL ZUGER, M.D., For the Very Old, a Dose of Slow Medicine, NYT Books February 26, 2008   
<BR>http://www.nytimes.com/2008/02/26/health/views/26books.html
<BR>Mijn Dagboek over Nuland, How We Die, zie  5+9 juli 2006</FONT>
<BR><a href="dagbk96.htm#subtop">terug eerste dagboekregel</A>

<P>Einde voorlopig dagboek Mei 2008
<HR>
</td>
</tr>
</table></CENTER>
</body>
</html>

