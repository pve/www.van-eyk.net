<html>
<a name="subtop"></A>
<title>Mijn Dagboek 153</title>
<body>
<center><table WIDTH="80%">
<tr>
<td>
<HR>
Dit is <a href="dagbk153.htm"><B>Dagboek 153</B></a>. Het loopt van 1 tot  28 februari 2013  en begint met een waarneming van de ondergang van <I>Sirius</I> die te mooi is om waar te zijn. Twee-en-twintig keer doe ik het in honderd woorden. Ik beschrijf de sterrenhemel zes keer want mijn slapeloosheid is er nog steeds [1 2 19 22 26 27]. De zonsopkomst wordt twee keer beschreven [9 13]. Acht keer beschrijf ik hoe het gaat met mijn pogingen tot nietsdoen en mijn ontdekking van <I>non-action</I> werkwoorden [4 15 16 17 18 20 23 24]. De stagnerende wortelkanaalbehandeling wordt nieuw leven ingeblazen [7 8]. Vier keer laat ik het woord aan een dichter [6 12 14 23]. Een keer sla ik over [25]. Verder schreef ik een keer over een klassiek concert dat uitmondde in een prachtige show [3], over het natuurverschijnsel dat op mist lijkt maar het niet is, de <I>Calima</I> [5], over mijn herinneringen aan het getal &pi; (pi) en de rijmelarij daarover [10], over 'onze' Carnaval en zijn Braziliaanse trekjes [11], over <I>Marmite</I> [21], en tenslotte over de keelontsteking die mij in paniek brengt op de laatste dag van de maand [28]. Het was een maand waarin een beetje tekening komt in de strijd om het nietsdoen en supernietsdoen.

<HR>
Index februari 2013<BR>
<A href="dagbk153.htm#1">1,</A>
&nbsp;&nbsp;<A href="dagbk153.htm#2">2,</A>
&nbsp;&nbsp;<A href="dagbk153.htm#3">3,</A>
&nbsp;&nbsp;<A href="dagbk153.htm#4">4,</A>
&nbsp;&nbsp;<A href="dagbk153.htm#5">5,</A>
&nbsp;&nbsp;<A href="dagbk153.htm#6">6,</A>
&nbsp;&nbsp;<A href="dagbk153.htm#7">7,</A>
&nbsp;&nbsp;<A href="dagbk153.htm#8">8,</A>
&nbsp;&nbsp;<A href="dagbk153.htm#9">9,</A>
&nbsp;&nbsp;<A href="dagbk153.htm#10">10,</A>
&nbsp;&nbsp;<A href="dagbk153.htm#11">11,</A>
&nbsp;&nbsp;<A href="dagbk153.htm#12">12,</A>
&nbsp;&nbsp;<A href="dagbk153.htm#13">13,</A>
&nbsp;&nbsp;<A href="dagbk153.htm#14">14,</A>
&nbsp;&nbsp;<A href="dagbk153.htm#15">15,</A>
&nbsp;&nbsp;<A href="dagbk153.htm#16">16,</A><BR>
<A href="dagbk153.htm#17">17,</A>
&nbsp;&nbsp;<A href="dagbk153.htm#18">18,</A>
&nbsp;&nbsp;<A href="dagbk153.htm#19">19,</A>
&nbsp;&nbsp;<A href="dagbk153.htm#20">20,</A>
&nbsp;&nbsp;<A href="dagbk153.htm#21">21,</A>
&nbsp;&nbsp;<A href="dagbk153.htm#22">22,</A>
&nbsp;&nbsp;<A href="dagbk153.htm#23">23,</A>
&nbsp;&nbsp;<A href="dagbk153.htm#24">24,</A>
&nbsp;&nbsp;<A href="dagbk153.htm#25">25,</A>
&nbsp;&nbsp;<A href="dagbk153.htm#26">26,</A>
&nbsp;&nbsp;<A href="dagbk153.htm#27">27,</A>
&nbsp;&nbsp;<A href="dagbk153.htm#28">28.</A>

<HR>
<a name="1"></a>
<P><B>San Sebasti&aacute;n de La Gomera, Vrijdag, 1 Februari 2013</B>
<BR>Vannacht was ik om vier uur wakker, en keek naar de sterren. <I>Orion</I> staat dan niet recht voor mij, maar ligt horizontaal, helemaal rechts. Klaar om onder de gaan. <I>Sirius</I> hing vlak boven de rotswand die de stad aan de Westelijke zijde afsluit, precies waar ik hem achttien December zag verdwijnen om 07:06. De rotswand is een kilometer hiervandaan, en er is geen nevelzone zoals aan de horizon. Nu ging hij precies om 04:10. Dat is 44 dagen geleden, en 176 minuten later. Dat is vier minuten per dag. Zoals het hoort. Mooi toch?<BR>Te mooi om waar te zijn. (100 woorden)
<BR><a href="dagbk153.htm#subtop">terug eerste dagboekregel</A>

<a name="2"></a>
<P><B>San Sebasti&aacute;n de La Gomera, Zaterdag, 2 Februari 2013, Desir&eacute;e jarig!</B>
<BR>Ik schreef gisteren '<I>te mooi om waar te zijn</I>' omdat die mooie uitkomst aan&eacute;&eacute;nhing van toevalligheden. De sterren gaan iedere dag een beetje vroeger onder. Na een jaar is dat 24 uur. Dan staan ze weer op dezelfde plek. Dat is vier minuten per dag als je rekent met twee uur per maand van dertig dagen. Die 'benadering' scheelt ongeveer drie seconden. Dat had zichtbaar kunnen zijn in mijn metingen over die periode van 44 dagen. 
<BR>Maar ja, mijn metingen hebben ook hun fouten. De ene fout heeft 'toevallig' de andere weggepoetst. 
<BR>En inderdaad, ik ben ook een beetje perfectionist. (100 woorden)
<BR><a href="dagbk153.htm#subtop">terug eerste dagboekregel</A>

<a name="3"></a>
<P><B>San Sebasti&aacute;n de La Gomera, Zondag, 3 Februari 2013</B>
<BR>Gisteravond was het tweede concert van het jaarlijkse <I>Canarias festival</I> waarover ik verleden Zondag ook schreef. A.s. Zondag, niet Zaterdag(!), is het derde en laatste. Gisteravond was de beurt aan het Tsjechische Kamerorkest, onder leiding van <I>Jana Vlachov&aacute;</I>. Zij was niet alleen de meespelende dirigent, maar trad ook op als soliste, samen met haar bijna-naamgenoot, <I>Dana Vlachov&aacute;</I>. De laatste is als soliste meer bekend, althans timmert meer aan de weg. 
<BR>Beide vrouwen traden op als solist in het concert voor twee violen en orkest van <I>Johann Sebastian Bach</I>, BWV 1043. 
De twee meiden maakten er een heel mooie show van.<BR>(100 woorden)
<BR><a href="dagbk153.htm#subtop">terug eerste dagboekregel</A>

<a name="4"></a>
<P><B>San Sebasti&aacute;n de La Gomera, Maandag, 4 Februari 2013</B>
<BR>Hoe het met mij gaat? 
<BR>Het nietsdoen begint te lukken. Mijn opstandigheid maakt plaats voor acceptatie, weemoed en regelrecht verdriet om het verlies, want herstellen heb ik afgeschreven. Zo'n concert als Zaterdag benadrukt nog eens de culturele schaarste en eenzaamheid gedurende de rest van het jaar. Ik compenseerde dat met ijverig lezen, studeren en schrijven. Wat komt daarvoor in de plaats? Wat zijn de 'plezierpuntjes' van dat 'Nieuwe Leven'? Ben ik in een vrije val naar Het Niets?
<BR>Ik genereer kleine momentjes van rust, en zet mij op een stoel om naar de zee te staren. Is dat mijn toekomst? (100 woorden)
<BR><a href="dagbk153.htm#subtop">terug eerste dagboekregel</A>

<a name="5"></a>
<P><B>San Sebasti&aacute;n de La Gomera, Dinsdag, 5 Februari 2013</B>
<BR>Vandaag hadden we <I>Calima</I>. Dat is een natuurverschijnsel typisch voor de <I>Canarias</I>, maar het kan overal voorkomen. Het ziet er uit als een mist, maar je hoeft geen kenner te zijn om het verschil te zien. Het zijn heel fijne stofdeeltjes die door wervelstormen boven de <I>Sahara</I> hoog zijn opgejaagd, en nu weer op aarde komen. Dat wij dicht bij de <I>Sahara</I> zitten is niet essentieel. Saharastof is tot in <I>Barcelona</I> waargenomen, en bij uitzondering ook wel in Nederland. Ik heb er zelf geen last van, maar "iedereen" heeft er wat mee. Vari&euml;rend van rode ogen, diarree, verkoudheid tot depressie.<BR>(100 woorden) 
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Voor een beschrijving van het verschijnsel in een wat bredere context zie: http://en.wikipedia.org/wiki/Saharan_Air_Layer 
<BR>Meer specifiek zijn: http://www.weatheronline.co.uk/reports/wind/The-Calima.htm en 
<BR>http://tropic.ssec.wisc.edu/real-time/salmain.php </FONT>
<BR><a href="dagbk153.htm#subtop">terug eerste dagboekregel</A>

<a name="6"></a>
<P><B>San Sebasti&aacute;n de La Gomera, Woensdag, 6 Februari 2013</B>
<BR><I>A Poem A Day</I> stuurt mij een gedicht van <I>Patricia Spears Jones</I> over slapeloosheid. De dichteres vindt kennelijk een hoofdkussen in een afvalbak, of ziet dat het uit een raam wordt gesmeten. Zij fantaseert daarbij een opstandige slapeloze waarvan het kussen slachtoffer is. Het zij zo. Ik ga anders om met mijn slapeloosheid. Boos worden op het hoofdkussen heeft geen zin. Boos worden helpt sowieso niet. Maar het is een troost dat ik met een 'betere' methode werk. Ik heb weer ietsje meer hoop dat die definitief resultaat gaat opleveren. 
<blockquote><FONT FACE="Trebuchet MS, sans-serif" SIZE=4><B>
A pillow in the city </FONT>
<BR><FONT FACE="Trebuchet MS, sans-serif" SIZE=3>
<BR>Ghostly falls from the fifteenth floor
<BR>Feathers leaking/ the pillow speaking
<BR>
<BR>How the sleeper's nightly pounding
<BR>Made the pillow yelp and moan
<BR>
<BR>Poor sleeper heard these comments
<BR>Angered threw said pillow into
<BR>
<BR>An ugly summer night's air
<BR>
<BR>The pillow had little choice
<BR>The sleeper's fists. The sleeper's mouth
<BR>
<BR>Not kind, not soft, always angry
<BR>The sleeper always angry--even
<BR>
<BR>Dreaming the sleeper could not
<BR>Stop rage, so the bed was a battlefield
<BR>The pillow, an enemy. And now
<BR>
<BR>Said enemy slowly plunges towards
<BR>The courtyard deflated, a feral squirrel
<BR>
<BR>Watches the fall, moves on towards
<BR>The overflowing garbage bins, nose open
<BR>Time to feast.  </B></FONT></blockquote>
<BR><a href="dagbk153.htm#subtop">terug eerste dagboekregel</A>

<a name="7"></a>
<P><B>San Sebasti&aacute;n de La Gomera, Donderdag, 7 Februari 2013</B>
<BR>Vlak voor Kerstmis had ik een wortelkanaalbehandeling. Dat ging fout; een pijnlijk abces ontstond. De genezing begon voorspoedig maar kwam tenslotte z&oacute; in de versukkeling dat de tandarts de kies wilde opgeven. 
<BR>Aj!! Die kies zou het steunpunt van een brug moeten worden. Balen!!
<BR>Ik raadpleegde haastig mijn tandarts-van-vroeger in NL voor een <I>second opinion</I>. Die was positiever, en zijn hoopgevende inzichten kreeg ik gisteravond per e-mail. 
<BR>Ik vanmorgen met&eacute;&eacute;n naar een [andere] tandarts. Die overlegde ter plekke met een specialist op <I>Tenerife</I>: Morgenvroeg op tien uur heb ik daar een afspraak. Ik haal het n&eacute;t met de eerste boot. (100 woorden)
<BR><a href="dagbk153.htm#subtop">terug eerste dagboekregel</A>

<a name="8"></a>
<P><B>San Sebasti&aacute;n de La Gomera, Vrijdag, 8 Februari 2013</B>
<BR>Vandaag was ik in <I>Santa Cruz de Tenerife</I> voor een nieuwe aanpak van de wortelkanaalbehandeling. Als je hier naar een specialist wordt verwezen, betekent dat meestal een reis naar het andere eiland dat zich 'hoofdstadeiland' laat noemen. 
<BR>De reis duurt drie uur, maar omdat er maar drie boten per dag gaan, kost het je meestal een hele dag. De behandeling was kort; een goed half uur, denk ik. Gelukkig was ook deze specialist vol hoop over de goede afloop. Maar het blijft afwachten. Als complicaties uitblijven de eerste week, stijgen de kansen aanmerkelijk. 
<BR>Nog even dagen tellen. Nog even volhouden. (100 woorden)
<BR><a href="dagbk153.htm#subtop">terug eerste dagboekregel</A>

<a name="9"></a>
<P><B>San Sebasti&aacute;n de La Gomera, Zaterdag, 9 Februari 2013, Harry jarig!!</B>
<BR>Vanmorgen was de horizon weer schoon genoeg om de zon boven de zee te zien 'flitsen'. Het is opletten geblazen, want bij zo'n schone horizon is er ternauwernood 'fanfare'. Hoe meer de horizon bewolkt is, hoe meer 'fanfare' aan de opkomst vooraf gaat. 
<BR>Het 'kwakkelen rond het winterkeerpunt' is ook voorbij. Vandaag scheelde het tien minuten. Nu opletten wanneer hij niet meer boven de zee, maar boven <I>Tenerife</I> opkomt.
Vanaf mijn balkon, tachtig meter boven zee, is de horizon ruim dertig kilometer. Dat is iets minder dan de afstand naar de Zuidpunt van dat eiland. Opletten dus de komende tijd! (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Voor eenvoudige 'horizonwiskunde' zie: Distance to the Horizon Calculator: http://www.ringbell.co.uk/info/hdist.htm  </FONT>
<BR><a href="dagbk153.htm#subtop">terug eerste dagboekregel</A>

<a name="10"></a>
<P><B>San Sebasti&aacute;n de La Gomera, Zondag, 10 Februari 2013, Dries jarig!!</B>
<BR>Yvonne stuurde mij een stapel '<I>Puns for the educated</I>' [<I>Pun is the lowest form of wit</I>]. De eerste daarvan zette mij aan het denken en Goochelen over de Griekse letter &pi; -- ook modieus wiskunde symbool tegenwoordig. Hier is de eerste <I>pun</I>:
<BR><I>The fattest knight at King Arthur's round table was Sir Cumference. He acquired his size from too much &pi;'s</I>. [&pi; in de Engels/Amerikaanse uitspraak is als <I>pie</I>, pastei, taart]
<BR>Ik kwam terecht bij een website met &pi;-gedichtjes in vele talen waarmee je een groot aantal decimalen gemakkelijk kunt onthouden. Maar ik trof de mijne niet. Ik ken die al vanaf mijn jeugd want die stond in 'de' <I>Koenen Endepols, Verklarend handwoordenboek der Nederlandsche taal</I>, dat wij gedurende de oorlog in huis hadden. Dat was toen mijn 'bijbel' van het Nederlands. Op die webpagina staat helem&aacute;&aacute;l geen NLse variant. 
<BR>Dit is de mijne. Ik ken 'm al zeker zeventig jaar uit mijn hoofd: 13 decimalen!!
<BR><I>Wie u kent o getal belangrijk en gepast,<BR>bezit ook an'dre waarhe&ecirc;n ankervast</I>.
<BR>Tel maar na: &pi;=3,14159 26535 89793 23846 26433 83279 50288
<BR>Tenslotte vond in een NLse wiki over &pi;. Daar staan verschillende NLse varianten. Onder andere deze: 
<BR><I>Wie &pi; voor 't eerst berekende hij sterft nooit!</I>: 9 decimalen
<BR>Of deze, die op de mijne lijkt, maar het n&egrave;t niet is:
<BR><I>Wie U kent o getal, belangrijk en gepast,<BR>vindt een rijker waarheen, ankervast</I>.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Engelse site: http://en.wikipedia.org/wiki/Piphilology NLse site: http://nl.wikipedia.org/wiki/Pi_(wiskunde)  </FONT>
<BR><a href="dagbk153.htm#subtop">terug eerste dagboekregel</A>

<a name="11"></a>
<P><B>San Sebasti&aacute;n de La Gomera, Maandag, 11 Februari 2013</B>
<BR>Carnavalsoptocht is hier in de <I>Rio de Janeiro</I> stijl: Met heel veel heupdraaiende 'dansmariekes', en veel blote buiken. Hele kleuterklassen lopen, nee dansen, mee in de optocht. Jong geleerd, oud gedaan. Verder zag ik veel stripfiguren van de TV en andere publiciteit. Ik zag een groepje notabelen verkleed als notabelen van driehonderd jaar geleden, en een  groepje dat leek op de '<I>Beefeaters</I>' van de <I>Tower of Londen</I>. Ook prachtige solisten, zoals de bediende van de boekhandel die zich had verkleed als <I>The Tramp</I> van <I>Charlie Chaplin</I>. Hij speelde het voortreffelijk. Vanmorgen ben ik bij hem binnengelopen, en heb hem gecomplimenteerd. (100 woorden)
<BR><a href="dagbk153.htm#subtop">terug eerste dagboekregel</A>

<a name="12"></a>
<P><B>San Sebasti&aacute;n de La Gomera, Dinsdag, 12 Februari 2013</B>
<BR>De Engelse dichter <I>John Clare</I> (1793-1864) was boerenzoon; hij is het meest bekend als dichter van het plattelandsleven, en zijn klachten over het verdwijnen daarvan. Een recente biograaf noemt hem "<I>the greatest labouring-class poet that England has ever produced. No one has ever written more powerfully of nature, of a rural childhood</I> ...".
<BR>Dit gedicht van <I>Poem A Day</I> is bijna een lofdicht op huisvliegen; nogal vreemd als je lang hebt gewoond in onze <I>super-cleane</I> huizen waar vliegen totaal onbekend zijn, en je ze alleen kent als irritante wezentjes. Toch kun je het ook bekijken als <I>John Clare</I>. Waarom niet? Het is een stuk rustiger.
<blockquote><FONT FACE="Trebuchet MS, sans-serif" SIZE=4><B>
House or Window Flies </FONT>
<BR><FONT FACE="Trebuchet MS, sans-serif" SIZE=3>
<BR>These little window dwellers, in cottages and halls, 
<BR>were always entertaining to me; after dancing in the 
<BR>window all day from sunrise to sunset they would sip 
<BR>of the tea, drink of the beer, and eat of the sugar, 
<BR>and be welcome all summer long. They look like 
<BR>things of mind or fairies, and seem pleased or dull as 
<BR>the weather permits. In many clean cottages and 
<BR>genteel houses, they are allowed every liberty to 
<BR>creep, fly, or do as they like; and seldom or ever do 
<BR>wrong. In fact they are the small or dwarfish portion 
<BR>of our own family, and so many fairy familiars that 
<BR>we know and treat as one of ourselves. </B></FONT></blockquote>
Een ander opvallend aspect van dit gedicht is de vorm. Het heeft geen rijm, of ritme, dat zoals gebruikelijk geaccentueerd wordt door de regellengte en andere typografische details. Bij moderne gedichten is dat gebruikelijker geworden, hoewel je daarbij ook overdreven gebruik van typografische technieken ziet. Het gaat dan meer op grafische kunst lijken.
<BR>Ik zie ook geen andere vorm van <I>constrained writing</I>, zelfs niet de allereenvoudigste zoals mijn "100 woorden". Het is 'gewoon' een natuurbeschrijving in 'klare taal'. Alsof je een brief schrijft aan een stadsbewoner, of aan een Marsmannetje. Als boerenzoon.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>http://en.wikipedia.org/wiki/John_Clare, http://en.wikipedia.org/wiki/Constrained_writing    </FONT>
<BR><a href="dagbk153.htm#subtop">terug eerste dagboekregel</A>

<a name="13"></a>
<P><B>San Sebasti&aacute;n de La Gomera, Woensdag, 13 Februari 2013</B>
<BR>Vanmorgen was de horizon zo scherp dat ik de Zuidelijke uitloop van <I>Tenerife</I> kon onderscheiden. Maar misschien ligt die uitloper deels achter de horizon want die afstand komt ongeveer overeen met de 30 km die ik Zaterdag noemde. Op die uitloper zijn geen heuvels van betekenis, helemaal vlak land. 
<BR>Precies om 07u 46' 50'' kwam de zon op 'boven land'. Die mijlpaal is nu dus ook bereikt. Ik heb die nooit eerder meegemaakt, ik was dan op het Zuidelijk Halfrond.
<BR>Nu opletten op het zomerkeerpunt! Is dat v&oacute;&oacute;r of voorbij de top van de <I>Teide</I>? Dat is de volgende mijlpaal. (100 woorden)
<BR><a href="dagbk153.htm#subtop">terug eerste dagboekregel</A>

<a name="14"></a>
<P><B>San Sebasti&aacute;n de La Gomera, Donderdag, 14 Februari 2013, Leny 85!!</B>
<BR>Op deze <I>Valentijn</I>-dag, waarop 'liefde' ge&euml;xalteerd wordt door de publiciteit, en 'dus' vervormd, komt <I>A Poem A Day</I> met een nadenkertje over dat liefdesthema. <I>Walt Whitman</I> (1819 - 1892) denkt in het onderstaande gedicht na over zijn angst voor onbeantwoorde liefde. 
<BR>--'Die bestaat niet', schrijft hij gedecideerd, 'want van liefde word je altijd een beter mens'.
<BR>Het vorig jaar*) schreef ik &oacute;&oacute;k over een gedicht van <I>Walt Whitman</I>. Daarin vergeleek hij de ware ontmoeting met een druppeltje in de oceaan dat een ander oceaandruppeltje ontmoet. Daarop vergeleek ik het weer met "<I>ships that pass in the night ... and speak to each other in passing</I>" uit een gedicht van <I>Henry Wadsworth Longfellow</I> (1807 - 1882). Met andere woorden, de warmte van de ontmoeting blijft bij je en maakt je warm. Wat zeur je over 'onbeantwoorde liefde'? Het geheim is de ontmoeting zelf, het moment.
<blockquote><FONT FACE="Trebuchet MS, sans-serif" SIZE=4><B>
Sometimes with One I Love </FONT>
<BR><FONT FACE="Trebuchet MS, sans-serif" SIZE=3>
<BR>Sometimes with one I love 
<BR>I fill myself with rage 
<BR>for fear I effuse unreturn'd love,
<BR>But now I think there is no unreturn'd love, 
<BR>the pay is certain one way or another,
<BR>
<BR>(I loved a certain person ardently
<BR>and my love was not return'd,
<BR>Yet out of that I have written these songs.)</B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">_____________________
<BR>*) Zie 26 augustus 2012
Walter "Walt" Whitman: http://en.wikipedia.org/wiki/Walt_Whitman </FONT>
<BR><a href="dagbk153.htm#subtop">terug eerste dagboekregel</A>

<a name="15"></a>
<P><B>San Sebasti&aacute;n de La Gomera, Vrijdag, 15 Februari 2013</B>
<BR>Ruim zes weken nadat ik melding maakte van mijn krampachtige pogingen tot <I>Nietsdoen</I> en <I>Supernietsdoen</I>, kan ik enige successen melden. Gisteren deed ik 'met smaak' een half uur niets. Ik werd niet geteisterd door het gebruikelijke:
<BR>--"Nu ik toch 'niets' doe, kan ik met&eacute;&eacute;n wel even ... tussendoor doen". 
<BR>Per slot ben ik een geboren multi-tasker. Zelfs het <I>Nietsdoen</I> wist ik aanvankelijk de combineren met 'allerlei leuke dingen'. Het viel mij niet eens op. Daarom vond ik de term <I>Supernietsdoen</I> uit.
<BR>Vandaag luisterde een uur naar de <I>Swingle Singers</I>, waarvan ik 'bijna alles' op mijn <I>hard disk</I> heb, en w&eacute;&eacute;r werd ik niet geteisterd door wroeging, leuke achterstallige klusjes, en andere ongein van dat kaliber.
<BR>Het laatste nummer van de <I>Swingle Singers</I> was <I>Beautiful Dreamer</I>. Dat liedje ontroerde mij, want dat heb ik ooit in een jongenskoor gezongen. Ik herkende de regels: 
<BR><I>Beautiful dreamer, queen of my song, 
<BR>Gone are the cares of life's busy throng</I>.
<BR>Ik mijmerde er over na. Toen moest ik huilen. Waarom? Hoezo? Afscheid? Herkenning? Thuiskomen?
<BR>Ik herhaalde de slotzin voor mezelf: <I>Beautiful dreamer, awake unto me!</I> 
<BR><a href="dagbk153.htm#subtop">terug eerste dagboekregel</A>

<a name="16"></a>
<P><B>San Sebasti&aacute;n de La Gomera, Zaterdag, 16 Februari 2013</B>
<BR>Eergisteren deed ik 'met smaak' een half uur niets. Gisteren luisterde ik 'zomaar' naar muziek. Het nietsdoen gaat mij beter af. Ik heb zelfs moeite met tot actie komen voor zulke nuttige zaken als eten klaarmaken. 
<BR>Normaal gesproken zou ik zeggen 'ik ben ziek', maar dat oordeel houd ik maar even voor mij. Laat ik maar een tijdje zo in de touwen blijven hangen, en mij erover geen zorgen maken. 
<BR>Alleen: <BR>De spreuken kalender van de <I>Dalai Lama</I> zei een paar weken geleden: 
<BR>"<I>Happiness is not something ready made. It comes from your own actions</I>".
<BR>Ook van "<I>my own non-actions</I>"? (100 woorden)
<BR><a href="dagbk153.htm#subtop">terug eerste dagboekregel</A>

<a name="17"></a>
<P><B>San Sebasti&aacute;n de La Gomera, Zondag, 17 Februari 2013</B>
<BR><I>Ghislaine</I> reageerde op mijn column van gisteren met die tekst van de <I>Dalai Lama</I> dat '<I>happiness</I>' niet uit de lucht komt vallen, maar het resultaat is van '<I>your own actions</I>'. 
<BR>--"Hoe zit dat dan met mijn '<I>non-actions</I>'", badineerde ik.
<BR>'Rust' kent veel 'werkwoorden' schreef ze troostend: Stilzitten, mediteren, luisteren, <I>farniente</I>, enzovoorts.
<BR>Gelukkig maar, want wat slapen betreft heb ik een station gepasseerd dat ik al vaker heb bereikt: Ik slaap weer redelijk.
<BR>Maar daarna ging ik met&eacute;&eacute;n weer in de fout. Het gaat er nu dus om het juiste '<I>non action werkwoord</I>' te vinden. Dat is de volgende opgave.<BR>(100 woorden)
<BR><a href="dagbk153.htm#subtop">terug eerste dagboekregel</A>

<a name="18"></a>
<P><B>San Sebasti&aacute;n de La Gomera, Maandag, 18 Februari 2013</B>
<BR>Vannacht was het meteen raak. Ik ontdekte een nieuw <I>non-action werkwoord</I>. Een geprogrammeerde gedachtemeditatie van <I>mindfulness</I> hielp mij aan een 'productieve'(!) metafoor voor gedachten. Het zijn wolkjes aan de blauwe hemel die voorbijtrekken. 'Voorbij laten gaan' is dus het nieuwe <I>non-action werkwoord</I>. Mooi toch?
<BR>Hoe anders dan mijn oude 'werk'woord. Ik behandelde een interessante gedachte uitputtend, zowel het onderwerp als mezelf. Daarna schreef ik een uitputtende column of essay. Dan was er rust tot de volgende 'gedachte'. Dat duurde nooit lang voor een nieuwsgierig mens als ik. 
<BR>Ik geef toe, het is nog moeilijk. Interessante gedachten zijn erger dan kleefkruid. (100 woorden)
<BR><a href="dagbk153.htm#subtop">terug eerste dagboekregel</A>

<a name="19"></a>
<P><B>San Sebasti&aacute;n de La Gomera, Dinsdag, 19 Februari 2013</B>
<BR>Als ik 's nachts wakker ben, kijk ik altijd naar de sterrenhemel v&oacute;&oacute;r ik een nieuwe slaappoging start. [Overigens, even tussendoor, het gaat beter met mijn slapen. Met veel aandacht, en, gelukkig zonder pillen. Dank, dank.]
<BR>De Zuid-Zuidoostelijke hemel, recht voor mijn balkon, ziet er totaal anders uit dan ik gewend ben. <I>Orion</I>, die daar vroeger domineerde, is dan ondergegaan in het Westen. Ik geniet van die onbekende patronen, en ik aarzel sterrenkaarten te raadplegen om die sterrenbeelden te kunnen benoemen. Ik zit niet verlegen om een klusje. Nietsdoen heeft alle prioriteit. Op die manier is het bovendien 'raadselachtig mooi'.<BR>(100 woorden)
<BR><a href="dagbk153.htm#subtop">terug eerste dagboekregel</A>

<a name="20"></a>
<P><B>San Sebasti&aacute;n de La Gomera, 20 Februari 2013, Ghislaine jarig!!</B>
<BR>Wat mijn ernstige slapeloosheid betreft is de druk van de ketel, of, zoals ze in Zuid Afrika zeggen '<I>die wa is deur die drif</I>': de meest kritieke fase is voorbij. Mits ik overdag geen misstap bega, kan ik rekenen op vier uur slaap. Maar daarna, met&eacute;&eacute;n om drie uur, ben ik klaar-klaar wakker, ....&eacute;n ouderwets hyperactief. 
<BR>Dat valluik begin ik ook onder de knie te krijgen op een andere manier dan vroeger. Toen ging ik 'eenvoudig' keihard aan de slag vanaf de vroege morgen. Daarom zoek ik nu naar "<I>non-action werkwoorden</I>", die t&oacute;ch zinvol zijn. Dat wordt de volgende ontdekkingsreis. (100 woorden)
<BR><FONT FACE="Trebuchet MS, sans-serif" SIZE=1 STYLE="font-size: 8pt">_____________________
<BR>Zie Mijn Dagboek 8 Maart 2009: wa=ossewa / ossewagen. drif=voorde / doorwaadbare plaats. </FONT>
<BR><a href="dagbk153.htm#subtop">terug eerste dagboekregel</A>

<a name="21"></a>
<P><B>San Sebasti&aacute;n de La Gomera, Donderdag, 21 Februari 2013</B>
<BR>Een aantal jaren geleden vestigde zich een grote supermarkt in deze stad: Met&eacute;&eacute;n een enorme assortimentsuitbreiding. Kort na die vestiging kocht ik daar een potje <I>Marmite</I>. Daar heb ik heel lang mee gedaan. Het is ook al h&eacute;&eacute;l lang leeg. Ik ging steeds vaker op jacht, want er zijn nu drie supermarkten met pretenties. Nul op rekest!!
<BR>Vanmorgen ging ik eens naar een kleine 'super' die bekend staat om zijn Duitse specialiteiten. <I>Pompernickel</I> bijvoorbeeld. G&eacute;&eacute;n <I>Marmite</I>, maar ik kwam w&eacute;l thuis met pindakaas, bittere sinaasappeljam en kastanjepuree. Dat hoort niet bij het Canariaanse assortiment, zelfs niet van die grote supermarkten. (100 woorden)
<BR><a href="dagbk153.htm#subtop">terug eerste dagboekregel</A>

<a name="22"></A>
<P><B>San Sebasti&aacute;n de La Gomera, Vrijdag, 22 Februari 2013</B>
<BR>--"Het is inderdaad een prachtige cluster sterren dicht bijeen", schrijft Henk over mijn raadselachtig mooie sterrenhemel waar ik Dinsdag over schreef, "Ik stuur je hierbij een paar foto's van wat jij volgens mij ziet".
<BR>Hij heeft <I>La Gomera</I> [lengte 17&deg;W, breedte 28&deg;N] en vijf uur 's morgens ingeklopt bij de Dynamische Sterrenkaart van <I>spacepage.be</I>. Het klopt inderdaad precies met wat ik van mijn balkon zie. Het is vooral <I>Boogschutter</I> en <I>Schorpioen</I> die hier om vijf uur in volle glorie staan te prijken. In Nederland zitten die sterrenbeelden grotendeels achter de horizon, schrijft Henk erbij, nog afgezien van de lichtvervuiling.<BR>(100 woorden)
<BR><a href="dagbk153.htm#subtop">terug eerste dagboekregel</A>

<a name="23"></A>
<P><B>San Sebasti&aacute;n de La Gomera, Zaterdag, 23 Februari 2013</B>
<BR>Naar de zee zitten kijken is een van de <I>non-action</I> werkwoorden die ik beoefen. Gewoon op een stoel op het balkon. Verder niets.
<BR>Wat zie ik? 
<BR>De blauwe wolkeloze hemel, en de betrekkelijke windstilte maken het &eacute;&eacute;n diepblauw veld met achteraan een scherpe horizon waar van af de inkomende ferry een strakke witte diagonaal trekt van links naar rechts, en de uitgaande net zo'n diagonaal van rechts naar links. 
<BR>Ik moet denken aan het gedicht van <I>Herman Gorter</I>:  
<blockquote><FONT FACE="Trebuchet MS, sans-serif" SIZE=4><B>De zee &eacute;&eacute;n blauwe weide,
<BR>Groenbleek maar zonder gras,
<BR>En in dat eindloos wijde
<BR>E&eacute;n witte golf - of het gebloemte was.</B></FONT></blockquote> 
(100 woorden)
<BR><FONT FACE="Trebuchet MS, sans-serif" SIZE=1 STYLE="font-size: 8pt">_____________________
<BR>Herman Gorter, van de Tachtigers [1864-1927], uit: De dag gaat open als een gouden roos, Uitgeverij Ooievaar, Amsterdam 2000   </FONT> 
<BR><a href="dagbk153.htm#subtop">terug eerste dagboekregel</A>

<a name="24"></A>
<P><B>San Sebasti&aacute;n de La Gomera, 24 Februari 2013, Lucretia jarig!!</B>
<BR>Het '<I>Niets Doen</I>' kent veel gezichten en 'bezigheden'. Ik moet bij die 'bezigheden' w&egrave;l oppassen dat het niet in 'werken' ontaardt. Dat risico zit er zeker in bij '<I>actief nietsdoen</I>', zoals het inkleuren van voorgeprinte <I>mandala</I>-achtige tekeningen uit <I>Ruth Heller's Designs for Coloring. 'Geometrics'</I> in dit geval. 
<BR>Met een hyperactieve geest blijft het oppassen!!
<BR>Aan de andere kant is er 'passief nietsdoen'. Luisteren naar meditatie-MP3's, bijvoorbeeld. Ook dat komt is soorten die ik geleidelijk leer kennen. Het is een breed gamma. Ik zit in een leerproces. Het uiteindelijke doel is een leefstijl te vinden met gezonde gewoontes. Helemaal zonder kunstmiddelen. (100 woorden)
<BR><FONT FACE="Trebuchet MS, sans-serif" SIZE=1 STYLE="font-size: 8pt">_____________________
<BR>http://www.amazon.com/Ruth-Hellers-Designs-Coloring-Geometrics/dp/0448401215, http://en.wikipedia.org/wiki/Ruth_Heller  </FONT>
<BR><a href="dagbk153.htm#subtop">terug eerste dagboekregel</A>

<a name="25"></A>
<P><B>San Sebasti&aacute;n de La Gomera, Maandag, 25 Februari 2013</B>
<BR>De zee is weer prachtig. Geen column vandaag.
<BR><a href="dagbk153.htm#subtop">terug eerste dagboekregel</A>

<a name="26"></A>
<P><B>San Sebasti&aacute;n de La Gomera, Dinsdag, 26 Februari 2013</B>
<BR>Vannacht om twee uur keek ik op het balkon naar de sterren. Met de volle maan en de kraakheldere hemel waren alleen de allersterkste sterren overgebleven. Van de planeten kon ik alleen <I>Saturnus</I> determineren. Daar bleef het bij. 
<BR>Nadat Henk mij er Vrijdag op had gewezen dat ik <I>Boogschutter</I> en <I>Schorpioen</I> in mijn gezichtsveld moest hebben, had ik kris-kras sterrenkaarten geraadpleegd. Ik zou <I>Ossenhoeder</I> moeten kunnen vinden, <I>Waterslang, Leeuw</I> en andere sterrenbeelden met enkele zeer heldere sterren. Ik zag inderdaad heldere sterren die het maanlicht trotseerden. Hun namen moest ik echter raden. 
<BR>Afwachten tot de maan niet meer zo domineert. (100 woorden)
<BR><a href="dagbk153.htm#subtop">terug eerste dagboekregel</A>

<a name="27"></A>
<P><B>San Sebasti&aacute;n de La Gomera, 27 Februari 2013, Stephan jarig!!</B>
<BR>Het was vreemd vanmorgen dat de zon er niet meteen was. Gistermiddag was de lucht opeens betrokken, en het begon zachtjes te regenen. Vannacht zette dat door met rustig, ononderbroken, ruisen. Windloos.
<BR>Het was niet zozeer vreemd dat het regende, en dat de hemel potdicht zat, als wel dat ik wekenlang gewend was geraakt aan zonsopgangen bij heldere hemel. Hooguit een strookje wolken aan de horizon.
<BR>Of dit de 'zware regens' zijn die we in dit seizoen kunnen verwachten, is nog niet duidelijk. Daarvoor moet de wind veel krachtiger zijn, en uit een heel andere hoek komen. Dat wordt afwachten. (100 woorden)
<BR><a href="dagbk153.htm#subtop">terug eerste dagboekregel</A>

<a name="28"></A>
<P><B>San Sebasti&aacute;n de La Gomera, Donderdag, 28 Februari 2013</B>
<BR>Het kwakkelde al een paar dagen, maar vannacht was de doorbraak. Rillend en klappertandend werd ik wakker in mijn, nochtans, warme bed. De verkoudheid die beperkt was gebleven tot een irritant hoestje, brak door met koorts en alle andere parafernalia. Bovendien tastte het mijn ego geweldig aan. Nog nooit zo erg meegemaakt. Ik kon niet meer, zoals gewoonlijk, rustig tegen mezelf zeggen: "OK, het zal wel overwaaien". Het werden nachtmerrie-achtige toestanden.
<BR>Nu is het laat in de ochtend. Ik ben in rustiger vaarwater. Buiten is het bewolkt met regen. Ik mis de zon. Die zou mij onmiddellijk beter hebben gemaakt. (100 woorden)
<BR><a href="dagbk153.htm#subtop">terug eerste dagboekregel</A>
<P>Einde Mijn Dagboek februari 2013
<HR>
</td>
</tr>
</table></CENTER>
</body>
</html>

