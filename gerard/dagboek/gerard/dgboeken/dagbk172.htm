<html>
<a name="subtop"></A>
<title>Mijn Dagboek 172</title>
<body>
<center><table WIDTH="80%">
<tr>
<td>
<HR>
Dit is <a href="dagbk172.htm"><B>Dagboek 172</B></a>. Het loopt van 1 tot 30 September 2014 en begint met de vraag op politieke partijen nog dienstig blijven voor de democratie. Er is meer over politiek in deze maand [1 4 5 9 10 14]. De inkomenskloof komt daarin drie keer nogal filosofisch aan de beurt met o.a. de opmerkelijke uitspraak: "<I>Man kann den Neoliberalismus nicht marxistisch erkl&auml;ren</I>" [4 5 10]. De relatie tussen de IS en Islam doet mij vragen stellen over monothe&iuml;sme als staatsvorm [7 29]. De bevrijding van Eindhoven en Venlo, komt twee keer in mijn herinnering [18 19]. De herfst en de <I>vendange</I> in Cessenon komt vijf keer aan de orde, een keer met een gedicht [2 6 16 17 28]. Mijn observaties van wolken en sterren krijgen vier keer een plaatsje [3 8 11 13]. Slechts twee keer is er een gedicht(je) [27 28], en slechts een keer krijgen mijn innerlijke roerselen een beurt. Het afscheid van Cessenon is dan weer ophanden en ik kijk terug op mijn vorderingen met de <I>Kunst van het Nietsdoen</I> en met mijn leefstijl om aan de <I>burn out</I> te ontsnappen [26].
Mijn verjaardag in Eindhoven, met de dichtbundel van Rilke die ik cadeau kreeg, het cadeau voor mijn gasten -- heb boekje met mijn toespraken als decaan van '82 to '84 -- en de gezellige nazit met Ghislaine in Cadzand komt vijf keer aan de beurt [20 12 22 23 27]. Onder de rubriek diversen staan het boek van Sloterdijk over 'leren=oefenen' [12], de weigerende flappentap [15], een ernstige treinvertraging die op het nippertje goed afliep [24], 'terug op honk' [25], en de laatste dag enorme regenbuien in de buurt die vier doden veroorzaakten [30].
     

<HR>
Index September 2014<BR>
<A href="dagbk172.htm#1">1,</A>
&nbsp;&nbsp;<A href="dagbk172.htm#2">2,</A>
&nbsp;&nbsp;<A href="dagbk172.htm#3">3,</A>
&nbsp;&nbsp;<A href="dagbk172.htm#4">4,</A>
&nbsp;&nbsp;<A href="dagbk172.htm#5">5,</A>
&nbsp;&nbsp;<A href="dagbk172.htm#6">6,</A>
&nbsp;&nbsp;<A href="dagbk172.htm#7">7,</A>
&nbsp;&nbsp;<A href="dagbk172.htm#8">8,</A>
&nbsp;&nbsp;<A href="dagbk172.htm#9">9,</A>
&nbsp;&nbsp;<A href="dagbk172.htm#10">10,</A>
&nbsp;&nbsp;<A href="dagbk172.htm#11">11,</A>
&nbsp;&nbsp;<A href="dagbk172.htm#12">12,</A>
&nbsp;&nbsp;<A href="dagbk172.htm#13">13,</A>
&nbsp;&nbsp;<A href="dagbk172.htm#14">14,</A>
&nbsp;&nbsp;<A href="dagbk172.htm#15">15,</A>
&nbsp;&nbsp;<A href="dagbk172.htm#16">16,</A><BR>
<A href="dagbk172.htm#17">17,</A>
&nbsp;&nbsp;<A href="dagbk172.htm#18">18,</A>
&nbsp;&nbsp;<A href="dagbk172.htm#19">19,</A>
&nbsp;&nbsp;<A href="dagbk172.htm#20">20,</A>
&nbsp;&nbsp;<A href="dagbk172.htm#21">21,</A>
&nbsp;&nbsp;<A href="dagbk172.htm#22">22,</A>
&nbsp;&nbsp;<A href="dagbk172.htm#23">23,</A>
&nbsp;&nbsp;<A href="dagbk172.htm#24">24,</A>
&nbsp;&nbsp;<A href="dagbk172.htm#25">25,</A>
&nbsp;&nbsp;<A href="dagbk172.htm#26">26,</A>
&nbsp;&nbsp;<A href="dagbk172.htm#27">27,</A>
&nbsp;&nbsp;<A href="dagbk172.htm#28">28,</A>
&nbsp;&nbsp;<A href="dagbk172.htm#29">29,</A>
&nbsp;&nbsp;<A href="dagbk172.htm#30">30.</A>

<HR>
<a name="1"></a>
<P><B>Cessenon sur Orb, Maandag, 1 September 2014</B>
<BR>Afgelopen Vrijdag was de rubriek <I>Id&eacute;es</I> in <I>Le Monde</I> gewijd aan "<I>Faut-il en finir avec les partis politiques?</I>" Daarin werd beschreven hoezeer de politieke partijen autonome 'instituten' waren geworden die het contact met de 'kiezers' waren verloren.<BR>Waar blijft de democratie?
<BR>De politieke thema's worden bepaald door '<I>think tanks</I>', en met krachtige publiciteit 'verkocht' aan het publiek &#8212; met tandpasta- en waspoedertechnieken &#8212; dat vervolgens gelooft <I>dat ze het zelf hebben bedacht</I>.
<BR>Mijn bezorgdheid is dat zowel de <I>think tanks</I> als de publiciteit 'koopwaar' worden in die zin dat vermogende groepen/instituten daarvan de eigenaars/financiers worden.
<BR>Zodoende zullen kapitaalbelangen 'de democratie' gaan vervangen. (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Faut-il en finir avec les partis politiques ?, Le Monde, Id&eacute;es, 28.08.2014,
<BR>http://abonnes.lemonde.fr/idees/article/2014/08/28/faut-il-en-finir-avec-les-partis-politiques_4478516_3232.html
<BR>&#8212;Trois sc&eacute;narios de r&eacute;novation pour sortir du champ de ruines par Yves Sintomer
<BR>&#8212;Le PS met fin &agrave; trente ans d'h&eacute;sitation par Jean Peyrelevade
<BR>&#8212;Il faut revoir les r&egrave;gles du m&eacute;tier politique par Michel Offerl&eacute;
<BR>&#8212;Des organisations rejet&eacute;es et pourtant essentielles Pierre Br&eacute;chon
<BR>&#8212;"L'appel des 200" d&eacute;put&eacute;s socialistes, ni godillots ni d&eacute;loyaux  </FONT>
<BR><a href="dagbk172.htm#subtop">terug eerste dagboekregel</A>

<a name="2"></a>
<P><B>Cessenon sur Orb, Dinsdag, 2 September 2014</B>
<BR>De <I>vendange</I> komt maar langzaam op gang. Ik weet niet of dit jaar het volume minder zal zijn door de droogte, maar de <I>vendange</I> zou wel h&eacute;&eacute;l vroeg beginnen.
<BR>Ik zie het nog niet.
<BR>Ik kom iedere dag langs de <I>Coop&eacute;rative</I>, want het is vlak bij mijn kruidenier. Daar heb ik tot nu toe pas enkele tractoren met hun lading druiven gezien. 'Normaal' is dat lange rijen in de omliggende straten op hun beurt wachten om hun vracht te lossen. 
<BR>Het dorp 'ruikt' ook nog niet naar <I>vendange</I>. Dat is het belangrijkste kenmerk.
<BR>Is dit de stilte voor de storm? (100 woorden)
<BR><a href="dagbk172.htm#subtop">terug eerste dagboekregel</A>

<a name="3"></a>
<P><B>Cessenon sur Orb, Woensdag, 3 September 2014</B>
<BR>De vorige week, in het interview met <I>David van Reybrouck</I>, werd ik gestreeld door de uitspraak "<I>Wolken zijn de meest democratische vorm van schoonheid</I>". Ik schreef er Zaterdag over. Wat gebeurde?
<BR>Natuurlijk keek ik met vernieuwde lusten uit naar de wolken toen ik Zaterdag mediteerde. De hemel was staalblauw. Geen wolkje te zien! 
<BR>OK, dat komt vaker voor. Gelukkig, een puur-blauwe hemel heeft zijn eigen schoonheid.
<BR>Intussen heb ik al drie dagen geen wolkje gezien. Het begint saai te worden.
<BR>Ik denk dat ik mij door David van de wijs heb laten brengen. 
<BR>Wolken hebben niet het <I>patent</I> op schoonheid. (100 woorden)
<BR><a href="dagbk172.htm#subtop">terug eerste dagboekregel</A>

<a name="4"></a>
<P><B>Cessenon sur Orb, Donderdag, 4 September 2014</B>
<BR>Met de steeds groter wordende inkomenskloof vroeg ik mij vaak af:
<BR>&#8212;"Wanneer barst de bom?" Dat moet toch vroeg of laat, nietwaar?
<BR>Maar nu komt <I>Die Sueddeutsche</I> met een grondig artikel van <I>Byung-Chul Han</I>. Hij doceert Filosofie en Cultuurwetenschap aan de <I>Universit&auml;t der K&uuml;nste</I> in Berlijn.
<BR>Hij laat zien dat er helem&aacute;&aacute;l geen opstand komt tegen deze 'onderdrukking'. Onderdrukking roept inderdaad weerstand op. Nee, hier leeft het 'slachtoffer' in de waan van vrijheid. Ieder is 'ondernemer van zichzelf'! Mooi toch?
<BR>Deze paradoxale situatie werd door de kunstenares <I>Jenny Holzer</I> beschreven als:<BR>&#8212;"<I>Protect me from what I want</I>".
<BR>Lees maar zelf. (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Byung-Chul Han, Gastbeitrag, 
<BR>Neoliberales Herrschaftssystem, Warum heute keine Revolution m√∂glich ist, Die Sueddeutsche, 2. September 2014
<BR>http://www.sueddeutsche.de/politik/neoliberales-herrschaftssystem-warum-heute-keine-revolution-moeglich-ist-1.2110256  </FONT>
<BR><a href="dagbk172.htm#subtop">terug eerste dagboekregel</A>

<a name="5"></a>
<P><B>Cessenon sur Orb, Vrijdag, 5 September 2014</B>
<BR>Ik kom later terug op <I>Byung-Chul Han</I>, want Els wees mij op zijn interview in <I>Vrij Nederland</I>. Dat ga ik eerst uitspellen. 
<BR>Mijn column van gisteren herinnerde Ghislaine aan de slogan die jarenlang <I>De Bunker</I> in Eindhoven sierde:
<center><FONT FACE="Trebuchet MS, sans-serif" SIZE=2><B>GELUKKIGE SLAVEN ZIJN DE ERGSTE VIJANDEN VAN DE VRIJHEID</B></FONT></center> 
<BR>Dat is inderdaad hetzelfde thema. <I>Han</I> verrijkt die discussie over 'vrijheid' door te laten zien dat we z&egrave;lf die 'gelukkige slaven' zijn, en wij beseffen het niet eens. Compleet met ons [pas verworven] vrijheidsgevoel, zijn we ingekapseld in het neoliberale systeem dat zelfs van onze 'vriendschapsgebaren' koopwaar heeft gemaakt.
<BR>We twitteren ons eenzaam. (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Deze uitspraak wordt vaak toegeschreven aan de linkse filosoof Herbert Marcuse (1898&#8212;1979): dat is onjuist. "Gl&uuml;ckliche Sklaven sind die erbittersten Feinde der Freiheit" is een citaat van de Oostenrijkse schrijfster Marie von Ebner-Eschenbach (1830&#8212;1916).
<BR>http://www.tuencyclopedie.nl/index.php?title=Studentenprotest#Gelukkige_slaven
<BR>Hier alvast de link naar het interview met Han in Vrij Nederland:
<BR>http://www.vn.nl/Artikel-Literatuur/Liefdeloosheid-in-kapitalistische-tijden.htm </FONT>
<BR><a href="dagbk172.htm#subtop">terug eerste dagboekregel</A>

<a name="6"></a>
<P><B>Cessenon sur Orb, Zaterdag, 6 September 2014</B>
<BR>De <I>vendange</I> is inderdaad langzaam op gang gekomen, maar draait inmiddels op volle toeren, wordt mij door <I>insiders</I> bevestigd. Het 'spektakel' in de omliggende straten, met lange rijen wachtende trekkers, is verleden tijd.
<BR>Dat heeft een andere reden, aldus die <I>insiders</I>.
<BR>Sinds het vorig jaar is een strenge discipline ingevoerd, en dit jaar zijn de touwtjes nog eens aangehaald. De aanvoer van de druiven is nu &#8212; op basis van strikte afspraken &#8212; gebonden aan bepaalde uren, hoeveelheden, suikergehalte en <I>c&eacute;page</I>.
<BR>De &#8212; betrekkelijke &#8212; stilte rondom de <I>Cave Coop&eacute;rative</I> is aldus misleidend. Binnen draait de productie in hoog tempo.<BR>Hoger dan voorgaande jaren. (100 woorden)
<BR><a href="dagbk172.htm#subtop">terug eerste dagboekregel</A>

<a name="7"></a>
<P><B>Cessenon sur Orb, Zondag, 7 September 2014</B>
<BR>De burgemeester van Rotterdam <I>Ahmed Aboutaleb</I> vindt dat de meeste moslims niet achter het radicale gedachtengoed staan van de Islamitische Staat. Hij schrijft: "Juist deze meerderheid binnen de moslimgemeenschap mag zich vaker laten horen".
<BR>Kortgeleden noteerde ik iets dergelijks over de Joodse wereldgemeenschap die zwijgt over de misdragingen van de Joodse staat.
<BR>Ik vraag me af hoe dat sociaal/politiek/relationeel/emotioneel zit binnen zo'n groepering, dat toedekken van misdragingen van een minderheid. Hebben de katholieken dat ook? Die schandknapen-cultuur van het Vaticaan, bijvoorbeeld.
<BR>Zou het met monothe&iuml;sme te maken hebben?
<BR>Zo van '<I>Ein Volk, ein Reich, ein F&uuml;hrer</I>'?
<BR>Een leuk 'sociaal/religieus/cultureel nadenkertje'! (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>NRC: 6 september 2014, Aboutaleb: jihadgangers zijn verraders.
<BR>http://www.nrc.nl/nieuws/2014/09/06/aboutaleb-jihadgangers-zijn-verraders/ </FONT>
<BR><a href="dagbk172.htm#subtop">terug eerste dagboekregel</A>

<a name="8"></a>
<P><B>Cessenon sur Orb, Maandag, 8 September 2014, Elvire jarig!</B>
<BR>Vandaag zal de hemel voor het eerst sinds lange tijd weer eens totaal bewolkt zijn. Zoals het er nu uit ziet &#8212; het is tien uur &#8212; is hij egaal grijs. Heel 'Hollands'. Het ziet er niet naar uit dat er regen komt. Dat is ook niet voorspeld.
<BR>Wel is voorspeld dat het de enige 'grijze dag' zal zijn. Morgen begint de 'wolkenloosheid' weer; zoals de hele vorige week.
<BR>Maar gelukkig valt die 'wolkenloosheid' ook mee. Behalve die uiterst saaie dagen waar ik Woensdag over schreef, zijn er altijd wel interessante wolken.
<BR>Gisteren, bijvoorbeeld, waren er prachtige vederwolken. 
<BR>Alleen maar vederwolken. (100 woorden)
<BR><a href="dagbk172.htm#subtop">terug eerste dagboekregel</A>

<a name="9"></a>
<P><B>Cessenon sur Orb, Dinsdag, 9 September 2014</B>
<BR>Gisteren vierde <I>New York</I> zijn 350ste verjaardag. Maar zijn werkelijke geboorte was niet in 1664, maar in 1620 als <I>Nieuw Amsterdam</I>. Zo schrijft <I>Russel Shorto</I> in NYT in <I>The Source of New York's Greatness</I>. 
<BR>&#8212;"<I>The Dutch brought two concepts that became part of New York's foundation: tolerance of religious differences and an entrepreneurial, free-trading culture</I>".
<BR><I>Shorto</I> vat de achtergrond samen in deze volzin: 
<BR>&#8212;"<I>While many economies elsewhere in Europe were still feudal, the Dutch pioneered an economic system based on individual ownership of real estate</I>".
<BR>Dat artikel gaat over wereldproblemen die nog steeds spelen.
<BR>Wereldgeschiedenis '<I>in a nutshell</I>'. Lezen dus!! (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>RUSSELL SHORTO, NYT, SEPT. 7, 2014, The Source of New York's Greatness
<BR>http://www.nytimes.com/2014/09/08/opinion/the-source-of-new-yorks-greatness.html
<BR>Het oorspronkelijke boek van Shorto heb ik besproken in Mijn Dagboek 19 en 20 Oktober 2010:
<BR>Russell Shorto, The Island at the Center of the World: The Epic Story of Dutch Manhattan and the Forgotten Colony That Shaped America, 2004
<BR>Recent boek van Shorto over verwant onderwerp:<BR>Russell Shorto, Amsterdam: A History of the World's Most Liberal City, 2013
<BR>Review by Simon Winder, The Guardian, Wednesday 23 October 2013
<BR>http://www.theguardian.com/books/2013/oct/23/amsterdam-liberal-city-russell-shorto  </FONT>
<BR><a href="dagbk172.htm#subtop">terug eerste dagboekregel</A>

<a name="10"></a>
<P><B>Cessenon sur Orb, Woensdag, 10 September 2014</B>
<BR>Vrijdag schreef ik dat ik op <I>Byung-Chul Han</I> zou terug komen. Donderdag meldde ik zijn bijdrage in <I>Die S&uuml;ddeutsche</I>. Els wees mij daarna op zijn interview in <I>Vrij Nederland</I>. Dat wilde ik eerst uitspellen.
<BR>Inderdaad uitspellen, want beide artikelen zijn hoogst belangrijk is om inzicht te krijgen in onze eigen 'schijn-vrijheid'. 
<BR>&#8212;"<I>Man kann den Neoliberalismus nicht marxistisch erkl&auml;ren</I>"
<BR>W&egrave;g dus met de zestiger jaren definities van 'vrijheid' en 'opstand'!! 
<BR>Dat is nostalgie. De marxistische 'onderdrukker' zit in onszelf.
<BR><I>Vrij Nederland</I> vertelt het lichtvoetig. <I>Die S&uuml;ddeutsche</I> geeft een grondig essay.
<BR>Ze zijn allebei nodig om de komende cultuurverandering enigszins te begrijpen.
<BR>(100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Byung-Chul Han, Neoliberales Herrschaftssystem, Kommunismus als Ware, das ist das Ende der Revolution, 
<BR>Die S&uuml;ddeutsche, 2. September 2014
<BR>http://www.sueddeutsche.de/politik/neoliberales-herrschaftssystem-warum-heute-keine-revolution-moeglich-ist-1.2110256
<BR>Nynke van Verschuer, Liefdeloosheid in kapitalistische tijden, Vrij Nederland, 5 augustus 2014  Leestijd: 17 minuten
<BR>http://www.vn.nl/Artikel-Literatuur/Liefdeloosheid-in-kapitalistische-tijden.htm  </FONT>
<BR><a href="dagbk172.htm#subtop">terug eerste dagboekregel</A>

<a name="11"></a>
<P><B>Cessenon sur Orb, Donderdag, 11 September 2014</B>
<BR>De zon brak om kwart voor acht door. Het deed pijn aan mijn ogen. Daarv&oacute;&oacute;r had ik de hemel nog afgespeurd naar de helderste sterren van het moment: <I>Sirius, Jupiter</I> en <I>Venus</I>. Met grote moeite kon ik ze vinden in die eindfase van de ochtendschemering.
<BR>Ik houd van die laatste fase. Het is of de wereld nog niet wakker is, hoewel ik in de verte al trekkers had horen ronken op weg naar de wijnvelden. Het is een hele speciale stilte: <I>een verwachtingsvolle stilte</I>.
<BR>&#8212;"Wat zal de dag brengen?", vraag ik mij dan woordeloos af.
<BR>En zo begon mijn dag. (100 woorden)<BR><a href="dagbk172.htm#subtop">terug eerste dagboekregel</A>

<a name="12"></a>
<P><B>Cessenon sur Orb, Vrijdag, 12 September 2014</B>
<BR>Ik lees van <I>Peter Sloterdijk</I> 'Je moet je leven veranderen', waarvan de <I>Frankfurter Allgemeine Zeitung</I> heeft geschreven: 'Een idee&euml;nrijke, eloquente, polemisch-amusante drijfjacht door de cultuurgeschiedenis'. 
<BR>Het vanzelfsprekende leren door bewust of onbewust oefenen is een belangrijk thema, maar ik ga daar niet uitgebreid over schrijven.
<BR>Ik beperk mij tot deze zin op pagina 334:
<BR><center><I>Het dagelijkse pensum vormt de kunstenaar, de dagelijkse verzaking de asceet,<BR>de dagelijkse omgang met machtsbehoeften van andere mensen de diplomaat,<BR>het dagelijkse plezier in de bereidheid van kinderen om gestimuleerd te worden de leraar.</I></center>
<BR>Zo eenvoudig kan het zijn.
<BR>Waarvoor dienen universiteiten en diploma's eigenlijk? (100 woorden)
<BR><a href="dagbk172.htm#subtop">terug eerste dagboekregel</A>

<a name="13"></a>
<P><B>Cessenon sur Orb, Zaterdag, 13 September 2014</B>
<BR>Gisteren was er een verrassing aan de wolkenloze hemel. Ik had dat nog niet eerder meegemaakt. Opeens &#8212; toen ik even niet had opgelet tijdens het mediteren &#8212; waren er een paar kleine wolkjes. Ter grootte van de maan, om de gedachte te bepalen. Ze veranderden van vorm, ze werden twee, drie keer zo groot, dreven heel langzaam naar rechts, verwaaiden, en verdwenen geleidelijk.
<BR>Toen zag ik links opeens een wolkje ontstaan! Minuscuul, veel kleiner dan de maan, maar snel even groot. En n&oacute;g een, en n&oacute;g een.
<BR>Natuurlijk 'weet' ik dat wolken 'ontstaan'.
<BR>Maar 'weten' en 'zien' zijn heel andere sensaties. (100 woorden) 
<BR><a href="dagbk172.htm#subtop">terug eerste dagboekregel</A>

<a name="14"></a>
<P><B>Cessenon sur Orb, Zondag, 14 September 2014</B>
<BR>Ik was vijftien; ik moest nog zestien worden toen in Mei 1945 'de' oorlog was afgelopen. Ik had het intensief en bewust meegemaakt; dicht bij de frontlijn, met bombardementen en granaatvuur in die laatste oorlogswinter vanaf Oktober. De Bevrijding was dus niet alleen van de Duitse bezetters, maar ook van de 'zorgen' die het allemaal had meegebracht.
<BR>Ik ben dus echt van de <I>'nooit-meer-oorlog' generatie</I>.
<BR>Alle 'oorlogen' sindsdien zag ik als 'lokale conflicten'. Vanmorgen was het opeens afgelopen. Met de onthoofding van de derde gijzelaar vannacht dacht ik: Dit wordt weer een wereldoorlog.
<BR>Is dat de wereld die ik achterlaat? (100 woorden)
<BR><a href="dagbk172.htm#subtop">terug eerste dagboekregel</A>

<a name="15"></a>
<P><B>Cessenon sur Orb, Maandag, 15 September 2014</B>
<BR>Zaterdag wilde ik met mijn Franse bankpas geld opnemen bij de plaatselijke flappentap. '<I>Kaart onleesbaar</I>' meldde het scherm. Wat doen? Ten einde raad gebruikte ik mijn NLse pas. Die werd met&eacute;&eacute;n 'opgegeten'.
<BR>Toen meldde het scherm: '<I>Automaat buiten dienst</I>'.
<BR>B&aacute;len!
<BR>Ik belde hun noodnummers &#8212; de bank was dicht &#8212; en vernam dat <I>une carte aval&eacute;e</I> 'routinematig' ongeldig wordt gemaakt. Ik zag me al wekenlang wachten op een nieuwe kaart. N&oacute;g meer balen!!
<BR>Vanmorgen stond ik als eerste voor de deur.<BR>Tien minuten &#8212; en vijf(!) handtekeningen &#8212; later had ik mijn kaart terug.
<BR>Nog niet ongeldig gemaakt. Op het nippertje tegengehouden.
<BR>Mooi toch? (100 woorden)
<BR><a href="dagbk172.htm#subtop">terug eerste dagboekregel</A>

<a name="16"></a>
<P><B>Cessenon sur Orb, Dinsdag, 16 September 2014</B>
<BR>Ik denk dat het afgelopen is met de zomer. Niet dat we een duidelijke weeromslag hebben; het is een geleidelijk proces. Tot eergisteren hadden we nog volle dagen met strakblauwe hemel. Maar ze misten iets wat ze de hele zomer w&eacute;l hadden. Dat was die ongebreidelde warmte. Die is er niet meer. D&agrave;t is het &#8212; geloof ik.
<BR>Mijn 'denken' is niet gebaseerd op eenduidige waarnemingen. Het is zeer zeker vermengd met het nostalgische gevoel dat mijn tijd er weer bijna op zit. Overmorgen heb ik een voorproefje. Dan ga ik even naar Nederland.
<BR>Voor mijn verjaardag met familie en vrienden. (100 woorden)
<BR><a href="dagbk172.htm#subtop">terug eerste dagboekregel</A>

<a name="17"></a>
<P><B>Cessenon sur Orb, Woensdag, 17 September 2014</B>
<BR>Mijn 'herfstgevoel', waarvan ik gistermorgen niet wist waar het vandaan kwam, is in de loop van de dag bevestigd. Stormachtige wolken bedekten de hemel, en later ging het regenen. De weeromslag is nu duidelijk.
<BR>Maar de herkomst van mijn 'herfstgevoel' had niet zo vaag hoeven zijn. 
<BR>Henk schreef meteen:
<BR>&#8212;"Kom op! Als bij jullie in het dorp de trekkers met geoogste druiven het straatbeeld bepalen, en het hele dorp ruikt naar uitgeperste druiven, wat had je dan gedacht?"
<BR>Inderdaad; ik ging te kort door de bocht. Henk heeft hier eens in de herfst gelogeerd.<BR>Hij kent de herfstgeuren nog precies. (100 woorden)
<BR><a href="dagbk172.htm#subtop">terug eerste dagboekregel</A>

<a name="18"></a>
<P><B>In de TGV tussen B&eacute;ziers en Brussel, Donderdag, 18 September 2014</B>
<BR>Precies zeventig jaar geleden werd Eindhoven bevrijd. Ik heb later detailverhalen gehoord. Wij, in Venlo, dachten dat we ook snel aan de beurt waren. Al twee weken trokken chaotisch vluchtende Duitse colonnes door Venlo. Wij woonden aan de uitvalsweg naar <I>Die Heimat</I>. Je kon de straat niet oversteken!!
<BR>Twee weken eerder had ik naar de derde klas van de HBS moeten gaan. Dat ging niet door. Dat duurde nog tot Juni.
<BR>De <I>euforie</I> in Venlo ebde snel weg toen vanaf October de bombardementen begonnen. Om de Maasbrug te vernielen. Daarna artillerievuur.
<BR>De 'bevrijding' bleef uit. En wij hadden andere overlevingszorgen. (100 woorden)
<BR><a href="dagbk172.htm#subtop">terug eerste dagboekregel</A>

<a name="19"></a>
<P><B>Eindhoven, Vrijdag, 19 September 2014</B>
<BR>Ik viel gisteravond met mijn neus in de boter toen ik in Eindhoven aankwam. Natuurlijk wist ik van <I>De Bevrijding</I> en jaarlijkse <I>Lichtjesroute</I> om die te vieren. Waar ik niet op had gerekend was de grootscheepse viering daarvan. Toen ik het station uit kwam, zag ik een reuze colonne Amerikaanse soldaten met bijbehorende outillage van jeeps, GMC's en andere klassiekers. Die stonden klaar voor een parade dwars door de stad. Twee bommenwerpers uit die tijd vlogen over. Dat was het vertreksignaal. Operatie <I>Market Garden</I>, wordt vandaag verder gevierd met droppings van parachutisten. 
<BR>Mijn geheugen opende zich opeens voor leuke herinneringen. (100 woorden) 
<BR><a href="dagbk172.htm#subtop">terug eerste dagboekregel</A>

<a name="20"></a>
<P><B>Eindhoven, Zaterdag, 20 September 2014, Feest!</B>
<BR>Ziezo, vandaag is het feest. Morgen ben ik jarig. Vandaag komen de gasten &#8212; familie en vrienden &#8212; om het te vieren. Met Ghislaine heb ik gisteren allerlei lekkere dingen in huis gehaald. Vanmorgen vroeg heb ik de klassieke 'vlaaien' gekocht, en vers stokbrood voor de hapjes. Ik kijk uit naar de gasten, de gezelligheid, en de lachende gezichten die ik zo lang niet meer heb gezien.
<BR>Ik ga nu de speciale verjaardagsport klaarzetten. Die is nog van 1977, heel respectabel, dus ook het ontkurken en het decanteren moet zorgvuldig gebeuren.
<BR>Daar ga ik nu mee aan de slag. Een leuk karweitje. (100 woorden) 
<BR><a href="dagbk172.htm#subtop">terug eerste dagboekregel</A>

<a name="21"></a>
<P><B>Eindhoven, Zondag, 21 September 2014, Ikke 85!!</B>
<BR>Het is nog vroeg in de morgen. Het is stil in huis. Deze woonkamer was gisteren vol met vrienden en gezellige kout. Ik zie het voor mij als ik mijn ogen sluit. Ik zie de vlaaien en hapjes waarvan de resten in de ijskast liggen &#8212; voor straks bij de koffie. 
<BR>Wat kan ik er van zeggen? Dit rijmeltje borrelt in mij op:
<blockquote><FONT FACE="Trebuchet MS, sans-serif" SIZE=2><B>
Het feest van gisteren is geweest
<BR>De gasten zijn vertrokken
<BR>Ik geniet nu van de jaardag zelf
<BR>en van de overgebleven brokken.</B></FONT></blockquote>
Dat lijkt mij een mooi 'plan' voor vandaag.
<BR>Samen met Ghislaine terugkijken, en daarbij gezellig genieten. (100 woorden)
<BR><a href="dagbk172.htm#subtop">terug eerste dagboekregel</A>

<a name="22"></A>
<P><B>Cadzand-Dorp, Maandag, 22 September 2014</B>
<BR>De Eindhovense drukte hebben we achter ons gelaten. We zitten nu dicht bij de zee, in Cadzand-Dorp. "<I>Ver van het gewoel der groote steden</I>", zoals <I>Willy Derby</I> eertijds zong. Het begint een goede gewoonte te worden dat we hier de laatste dagen doorbrengen als ik naar NL kom. Lekker samenzijn, lekker samen nagenieten.
<BR>Bovendien is het praktisch, want het is maar een kippe-eindje naar Knokke. Daar laat Ghislaine mij Woensdag achter. Vandaar rechtstreeks naar Brussel-Zuid. Handiger dan vanuit Eindhoven.
<BR>Zodoende reden we gisteren van het grijsbewolkte Brabant naar de zonnige Zeeuwse stapelwolken. Met twee volle dagen voor de boeg. Gezellig. (100 woorden) 
<BR><a href="dagbk172.htm#subtop">terug eerste dagboekregel</A>

<a name="23"></A>
<P><B>Cadzand-Dorp, Dinsdag, 23 September 2014</B>
<BR>Ik had voor alle gasten op mijn verjaardag een boekje klaargelegd met een speciale selectie uit mijn professionele archief van mijn hoogleraarstijd. Het was een turbulente tijd. We zaten in een groeistuip. Ik was van 1982-84 decaan-bij-toerbeurt. In dat boekje staan de letterlijke teksten van mijn offici&euml;le toespraken. Daarbij heb ik korte toelichtingen geschreven. Het is bovendien ge&iuml;llustreerd met prachtige omslagen van dictaten uit die tijd. Nostalgisch dus.
<BR>Vandaag begin ik met het verzenden aan mijn beperkte lijst van studenten en medewerkers uit die tijd. Als verjaardagskadootje bij mijn 85ste.
<BR>Stuur mij je postadres, en pleeg "Hoort-zegt-het-voort!"
<BR>Dat gaat lukken! (100 woorden)
<BR><a href="dagbk172.htm#subtop">terug eerste dagboekregel</A>

<a name="24"></A>
<P><B>Tussen Lyon Part-Dieu en B&eacute;ziers, Woensdag, 24 September 2014</B>
<BR>We vertrekken n&egrave;t van <I>Lyon Part-Dieu</I>. Mooi op tijd. Dit wordt mijn nieuwe 'vaste' overstapstation nu de rechtstreekse TGV <I>Brussel-Perpignan</I> is veranderd in <I>Brussel-Nice</I>. Lekker nostalgisch voor Belgen 
<BR>Vanmorgen, in Knokke, dacht ik lekker te relaxen tot Brussel-Zuid, maar in Brugge kreeg ik de kriebels toen &#8212; na lang wachten &#8212; het bericht kwam dat de locomotief een '<I>onbekende elektronische storing</I>' had.
<BR>Het duurde en duurde. Balen, en n&ograve;g meer kriebels.
<BR>Tenslotte kwam er een andere trein. Aangekomen in Brussel-Zuid had ik nog krap vijf minuten over van het uur overstaptijd.
<BR>Kriebels reageren niet op de goede afloop.
<BR>Dat is 'wijsheid achteraf'. (100 woorden)
<BR><a href="dagbk172.htm#subtop">terug eerste dagboekregel</A>

<a name="25"></A>
<P><B>Cessenon sur Orb, Donderdag, 25 September 2014, Jeroen jarig!!</B>
<BR>Terug op honk! Gery en Paul haalden mij in B&eacute;ziers af. Niet alleen om mij thuis te brengen, maar vooral ook om samen nog eens gezellig te eten. Per slot staat ons afscheid &oacute;&oacute;k voor de deur. Want dat is de teneur van de komende dagen: Afscheid nemen en vertrekken.
<BR>Het wachten is op de tuinman die mij dezer dagen komt helpen om de tuin winterklaar te maken, met name om de <I>platane m&ucirc;rier</I> te snoeien. Hopelijk kan ik vandaag een definitieve afspraak met hem maken. Daarna kan ik mijn reis boeken.
<BR>Ik ben hier dus teruggekomen om te gaan. (100 woorden)
<BR><a href="dagbk172.htm#subtop">terug eerste dagboekregel</A>

<a name="26"></A>
<P><B>Cessenon sur Orb, Vrijdag, 26 September 2014</B>
<BR>&#8212;"Afscheid nemen en vertrekken is de teneur van de komende dagen", schreef ik gisteren, en het begon meteen goed want de tuinman kan Maandag al komen voor de <I>platane m&ucirc;rier</I>! Nu heb ik een tijdschaal voor het emotionele afscheid, en voor de praktische zaken. Ik kan het 'gericht aanpakken'. Rustig, zonder nervositeit.
<BR>Wat dat betreft waren deze maanden in Cessenon een keerpunt. Begin Juni kon ik de eerste duurzame successen melden op het gebied van 'nietsdoen', het codewoord voor de andere leefstijl die nodig is om blijvend aan die dreigende <I>burn out</I> te ontsnappen.
<BR>Ik pak het heel rustig aan. (100 woorden)
<BR><a href="dagbk172.htm#subtop">terug eerste dagboekregel</A>

<a name="27"></A>
<P><B>Cessenon sur Orb, Zaterdag, 27 September 2014</B>
<BR>Als verjaardagscadeau kreeg ik van mijn zus Truce <I>Die sch&ouml;nsten Gedichte</I> van <I>Rainer Maria Rilke</I>. Ik heb er al lekker in zitten bladeren en lezen. Het is heel andere '<I>stuff</I>' dan ik vaker citeer uit <I>A Poem A Day</I>. <I>Rilke</I> gaat ook aan de beurt komen!
<BR>Hier alvast als voorproefje wat Truce op de felicitatiekaart schreef. Heel toepasselijk nu zowel in de natuur als in mijn leven de herfst begint.
<blockquote><FONT FACE="Trebuchet MS, sans-serif" SIZE=2><B>
Auch das ist Kunst, ist Gottes Gabe,
<BR>aus ein paar sonnenhellen Tagen,
<BR>sich soviel Licht ins Herz zu tragen,
<BR>dass, wenn der Sommer l&auml;ngst verweht,
<BR>das Leuchten immer noch besteht.</B></FONT></blockquote>(100 woorden)
<BR><a href="dagbk172.htm#subtop">terug eerste dagboekregel</A>

<a name="28"></A>
<P><B>Cessenon sur Orb, Zondag, 28 September 2014</B>
<BR>Dit gedicht van Rilke gaat over onze <I>vendange</I> en over mij. De eerste coupletten hebben de vorm van een gebed: De zomer is voorbij, grote veranderingen komen. Zet de [zonne]klok maar stil. Maak de zomer af om daarna te oogsten.
<BR>De rest van het gedicht laat ik voorlopig liggen.
<blockquote><FONT FACE="Trebuchet MS, sans-serif" SIZE=3><B>
Herbsttag</FONT><FONT FACE="Trebuchet MS, sans-serif" SIZE=2>
<BR>Herr: es ist Zeit. Der Sommer war sehr gro&szlig;.
<BR>Leg deinen Schatten auf die Sonnenuhren,
<BR>und auf den Fluren la&szlig; die Winde los.
<BR>
<BR>Befiehl den letzten Fr&uuml;chten voll zu sein;
<BR>gieb ihnen noch zwei s&uuml;dlichere Tage,
<BR>dr&auml;nge sie zur Vollendung hin und jage
<BR>die letzte S&uuml;&szlig;e in den schweren Wein.</B></FONT></blockquote>(100 woorden)
<BR><a href="dagbk172.htm#subtop">terug eerste dagboekregel</A>

<a name="29"></A>
<P><B>Cessenon sur Orb, Maandag, 29 September 2014</B>
<BR>Hier in Frankrijk zie ik op TV openlijke &#8212; zij het 'stille' &#8212; bijeenkomsten van gelovige Moslim bij de Moskee van Parijs en Montpellier die zich uitdrukkelijk distanti&euml;ren van de Islamitische Staat. 
<BR>De gelovige Joden kunnen er van leren. 
<BR>Natuurlijk speelt de onthoofding van de Fransman <I>Herv&eacute; Gourdel</I> een rol waardoor 'alle' Fransen zich tegen 'alle' Moslim dreigen te keren.
<BR>Ik noteerde eerder van de burgemeester van Rotterdam, <I>Ahmed Aboutaleb</I>, dat hij ook vond dat de meeste Moslims te weinig laten horen van hun afwijzing van de Islamitische Staat. Rotterdammers kunnen er dus ook van leren.
<BR>De godsdienstvrijheid staat op het spel. (100 woorden)
<BR><a href="dagbk172.htm#subtop">terug eerste dagboekregel</A>

<a name="30"></A>
<P><B>Cessenon sur Orb, Dinsdag, 30 September 2014</B>
<BR>In <I>Lamalou-les-Bains</I> spoelde de vorige week een camping weg: vier doden. Toen was het even stil, maar gisteren begon het opnieuw in deze regio. Hier in <I>Cessenon</I> viel meer dan 100mm in een uur; mijn regenmeter liep over. In <I>Montpellier</I> viel 250mm. Het treinstation raakte geblokkeerd. Er werden vannacht 1200 noodmaaltijden uitgereikt een gestrande passagiers. Hier in <I>B&eacute;ziers</I> moest de trein uit <I>Bordeaux</I> de nacht doorbrengen omdat <I>Montpellier</I> was geblokkeerd. Vanmorgen heb ik de <I>Orb</I> even bekeken. Hoger dan ooit! We leven in '<I>alerte rouge</I>', de hoogste alarmtoestand.
<BR>Ik moet zeggen dat De Natuur de z&eacute;&eacute;r droge zomer beh&oacute;&oacute;rlijk inhaalt. (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>http://www.franceinfo.fr/actu/societe/article/les-transports-tres-fortement-perturbes-par-les-inondations-dans-l-herault-576927
<BR>http://www.midilibre.fr/2014/09/29/pluies-orageuses-herault-aude-et-pyrenees-orientales-en-vigilance-orange,1057721.php
<BR>http://www.lemonde.fr/societe/article/2014/09/29/pluies-et-inondations-l-herault-place-en-alerte-rouge_4496483_3224.html  </FONT>
<BR><a href="dagbk172.htm#subtop">terug eerste dagboekregel</A>

<P>Einde Mijn Dagboek September 2014
<HR>
</td>
</tr>
</table></CENTER>
</body>
</html>

