<html>
<a name="subtop"></A>
<title>Mijn Dagboek 159</title>
<body>
<center><table WIDTH="80%">
<tr>
<td>
<HR>
Dit is <a href="dagbk159.htm"><B>Dagboek 159</B></a>. Het loopt van 1 tot 31 augustus 2013 en begint met staren <I>ins Blaue hinein</I> op mijn vaste mediteerplekje. De hemel blijft inderdaad de hele maand diepblauw, en de zon blijft branden. Slechts &eacute;&eacute;n dag zijn er wolken. Sterren kijken is daarom een belangrijk thema deze maand; hoe ze het naderende vertrek aankondigen, en hoe ik de Westelijke sterrenhemel leer kennen. Mijn verblijf in <I>Cessenon</I> wordt onderbroken met een paar heerlijke dagen met <I>Ghislaine</I> in <I>Castelnau de Montmiral</I>. De verwarrende ervaringen van het leren nietsdoen &#8212; met name 'leuk nietsdoen' &#8212; monden uit in de verhelderende contstatering dat nietsdoen niet bestaat. Het is een mythe die ons te raden geeft. Opeens ontstaan in deze maand ook plannen de hele boel te verkopen, maar bij nader inzien leidt het tot een flinke bres in de storende overtolligheden die het leven hier bemoeilijken. Slechts enkele ervaringen van de buitenwereld dringen door tot Mijn Dagboek; daarbij de onstuitbare <I>Gun Violence</I> in de VS, en de uitvinding van een paraplu voor het digitale tijdperk. Verder houd ik mij bezig met het uitdunnen van de vijgenboom, het maken van bramenjam en ik heb de rust om stil te staan bij de prille pogingen van een spinnetje om zijn eerst web te bouwen. 

<HR>
Index augustus 2013<BR>
<A href="dagbk159.htm#1">1,</A>
&nbsp;&nbsp;<A href="dagbk159.htm#2">2,</A>
&nbsp;&nbsp;<A href="dagbk159.htm#3">3,</A>
&nbsp;&nbsp;<A href="dagbk159.htm#4">4,</A>
&nbsp;&nbsp;<A href="dagbk159.htm#5">5,</A>
&nbsp;&nbsp;<A href="dagbk159.htm#6">6,</A>
&nbsp;&nbsp;<A href="dagbk159.htm#7">7,</A>
&nbsp;&nbsp;<A href="dagbk159.htm#8">8,</A>
&nbsp;&nbsp;<A href="dagbk159.htm#9">9,</A>
&nbsp;&nbsp;<A href="dagbk159.htm#10">10,</A>
&nbsp;&nbsp;<A href="dagbk159.htm#11">11,</A>
&nbsp;&nbsp;<A href="dagbk159.htm#12">12,</A>
&nbsp;&nbsp;<A href="dagbk159.htm#13">13,</A>
&nbsp;&nbsp;<A href="dagbk159.htm#14">14,</A>
&nbsp;&nbsp;<A href="dagbk159.htm#15">15,</A>
&nbsp;&nbsp;<A href="dagbk159.htm#16">16,</A><BR>
<A href="dagbk159.htm#17">17,</A>
&nbsp;&nbsp;<A href="dagbk159.htm#18">18,</A>
&nbsp;&nbsp;<A href="dagbk159.htm#19">19,</A>
&nbsp;&nbsp;<A href="dagbk159.htm#20">20,</A>
&nbsp;&nbsp;<A href="dagbk159.htm#21">21,</A>
&nbsp;&nbsp;<A href="dagbk159.htm#22">22,</A>
&nbsp;&nbsp;<A href="dagbk159.htm#23">23,</A>
&nbsp;&nbsp;<A href="dagbk159.htm#24">24,</A>
&nbsp;&nbsp;<A href="dagbk159.htm#25">25,</A>
&nbsp;&nbsp;<A href="dagbk159.htm#26">26,</A>
&nbsp;&nbsp;<A href="dagbk159.htm#27">27,</A>
&nbsp;&nbsp;<A href="dagbk159.htm#28">28,</A>
&nbsp;&nbsp;<A href="dagbk159.htm#29">29,</A>
&nbsp;&nbsp;<A href="dagbk159.htm#30">30,</A>
&nbsp;&nbsp;<A href="dagbk159.htm#31">31.</A>

<HR>
<a name="1"></a>
<P><B>Cessenon sur Orb, Donderdag, 1 Augustus 2013 </B>
<BR>Sinds mijn aankomst heb ik hier een vast mediteerplekje om naar de blauwe lucht te kijken. Zo staar ik <I>ins Blaue hinein</I>, al of niet met mooie wolken.<BR>Gisteren waren er prachtige vederwolken, maar de meeste dagen is geen wolkje te zien. Heel zelden zijn het van die prachtige stapelwolken. Meestal is het een verdwaald klein wolkje dat gewoon verdwijnt door oplossing. Dat heb ik vaker gezien, maar vandaag was het omgekeerd. Opeens begon een wolkje te groeien uit het niets. In een paar minuten tijd. Natuurlijk kan dat. Het is zelfs 'logisch'. 
<BR>Maar toch was ik verwonderd. Logisch toch? (100 woorden)
<BR><a href="dagbk159.htm#subtop">terug eerste dagboekregel</A>

<a name="2"></a>
<P><B>Cessenon sur Orb, Vrijdag, 2 Augustus 2013</B>
<BR>Vannacht heb ik na lange tijd de sterren weer eens rustig bekeken. De afgaande maan stond midden in mijn gezichtsveld. Met moeite kon ik de helderste sterren herkennen. Bovendien was er op de achtergrond een verre buurman die zijn felle buitenlicht de hele nacht had laten branden. Onleuk!
<BR>Ik herkende mijn oude getrouwen: Aldebaran en Betelgeuze. Castor en Pollux waren ook duidelijk. De drie sterren van Orion waren echter helemaal overstraald door de maan. De Winterzeshoek begint boven de horizon te komen.
<BR>Het is ook al Augustus. <I>How time flies</I>!<BR>Ik word er nostalgisch van.
<BR>Of misschien zijn het afscheidsgevoelens. (100 woorden)
<BR><a href="dagbk159.htm#subtop">terug eerste dagboekregel</A>

<a name="3"></a>
<P><B>Cessenon sur Orb, Zaterdag, 3 Augustus 2013</B>
<BR>Toen ik Maandag terugkwam zonder Ghislaine omdat ze de Zuidfranse hitte niet meer kon verdragen, ging ik meteen hard aan het werk. Om iets de vergeten, of iets niet te willen weten. Dat had ik wel door, maar w&agrave;t? 
<BR>W&agrave;t was het dat ik niet tot mij wilde laten doordringen?
<BR>Ik werd er bijna depressief van, maar tenslotte drong de ongewenste vraag tot mij door: "Wat doe ik hier eigenlijk in Frankrijk? Al de rompslomp? Als Ghislaine niet meer tegen het klimaat kan? Ik kan deze hele toko beter verkopen".
<BR>Opeens was ik een illusie armer, en een inzicht rijker.<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="4"></a>
<P><B>Cessenon sur Orb, Zondag, 4 Augustus 2013</B>
<BR>Ik ben de schok van het nieuwe inzicht nog niet helemaal te boven, maar het leidt intussen wel tot praktische actie. Allereerst ben ik gaan nadenken wat mij w&egrave;l aan mijn 'paradijsje' bindt. Als ik 'alleen maar' op een flatje woon, zoals op <I>La Gomera</I>, mis ik het groen, het groeien en het bloeien. Maar mijn (hobby-)taken kunnen veel eenvoudiger als ik het noodzakelijke boven het 'leuke' laat prevaleren.
<BR>En verder heb ik mijn sluimerende plannen voor een 'fikse opruiming' van alle gereedschap en materiaal dat bij die hobbytijd hoorde, geactiveerd. Misschien wordt het nog eens een echt rustig paradijsje. (100 woorden)
<BR><a href="dagbk159.htm#subtop">terug eerste dagboekregel</A>

<a name="5"></a>
<P><B>Cessenon sur Orb, Maandag, 5 Augustus 2013</B>
<BR>Op <I>La Gomera</I> kan ik vanaf mijn balkon nooit zonsondergangen zien. Ik weet daarom weinig van de Westelijke sterrenhemel. Maar hier heb ik die beperking niet, en gisteravond ben ik er eens achteraan gegaan welke twee heldere sterren daar vlak voor zonsondergang zichtbaar zijn. Het blijken <I>Arcturus</I> van het sterrenbeeld Ossenhoeder en <I>Spica</I> van het sterrenbeeld Maagd te zijn. Je vindt ze door het steelpannetje [Grote Beer] met een boog naar links door te trekken.
<BR>Toen zag ik daar in de buurt nog een 'vreemdeling'. Dat bleek <I>Saturnus</I> te zijn. Nu ik de weg weet, ga ik daar vaker kijken.<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="6"></a>
<P><B>Cessenon sur Orb, Dinsdag, 6 Augustus 2013</B>
<BR>Gistermorgen ben ik meteen begonnen met 'opruimen'. Allereerst pakte ik het 'werkplaatshoekje' van de garage aan. Met de kleine restmaterialen van de vroegere verbouwing had ik het gemakkelijk, maar grote stukken multiplex, en dergelijke, staan klaar voor een 'kijkdag'. Zo ook de collectie schroefjes en  moertjes, 'bewaard-voor-later', in aangebroken doosjes en zakjes. 
<BR>En dan het gereedschap. Veel daarvan stamt nog van de verbouwing. Met twee schroevendraaiers, een hamer en een nijptang kan ik ook leven. Vervolgens de slangetjes en sproeiertjes -ook in mooie ge&euml;tiketteerde doosjes- waarmee ik lange tijd prachtige irrigatiesystemen in stand hield. 
<BR>Kom maar vlug naar de 'kijkdag'! (100 woorden)
<BR><a href="dagbk159.htm#subtop">terug eerste dagboekregel</A>

<a name="7"></a>
<P><B>Cessenon sur Orb, Woensdag, 7 Augustus 2013</B>
<BR>Dezer dagen kwam mij een gedichtje van <I>Hans Bouma</I> onder ogen dat <I>Bruno</I> mij ooit stuurde. Ik moest daarbij denken aan de manie om "veel" vrienden te hebben: <I>Facebook, Twitter</I> en wat al niet meer:
<blockquote><FONT FACE="Trebuchet MS, sans-serif" SIZE=3><B>
Als maar een je ziet, zoals niemand je ziet.
<BR>Zo verhelderend, omvattend, herbergzaam
<BR>als maar een mens, jouw zon, jouw hemel is.
<BR>Als maar een in je gelooft
<BR>dan is het leven voltooid.</B></FONT></blockquote>
Maar ik dacht ook aan mijn 'reisontmoetingen' die ik her en der in Mijn Dagboek schreef, en die ik als verzameling wil uitgeven. Voor die prachtige ontmoetingsmomenten was ook &eacute;&eacute;n Ander genoeg.
<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="8"></a>
<P><B>Cessenon sur Orb, Donderdag, 8 Augustus 2013</B>
<BR>Mijn vijgenboom heeft overvloedig voorjaarsvijgen gedragen, en nu moet de zomeroogst komen. De boom hangt vol met kleine groene vruchtjes die moeten uitgroeien en rijpen. Het vorig jaar ging dat totaal mis. Ik weet niet waarom. De vijgjes droogden uit, en vielen af. Niks zomeroogst. 
<BR>Maar <I>Jet</I> is optimistisch. Ik kreeg dit mailtje:
<blockquote><FONT FACE="Trebuchet MS, sans-serif" SIZE=3><B><I>
Ik heb nog een lekker vijgenjamreceptje: sinaasappelrasp +sap van &eacute;&eacute;n sinaasappel +500g vijgen +500g geleisuiker +5 kruidnagels. Aan de kook brengen. 2 min flink koken. Hoort bij oude boerenkaas. Liefs, Jet.
</I></B></FONT></blockquote>
En nu maar afwachten of de zomeroogst nu doorgaat.
<BR>Ik kijk al verlekkerd naar dat 'receptje'. (100 woorden)
<BR><a href="dagbk159.htm#subtop">terug eerste dagboekregel</A>

<a name="9"></a>
<P><B>Cessenon sur Orb, Vrijdag, 9 Augustus 2013</B>
<BR>De 'opruiming' begint op gang te komen. Gisteren heeft <I>Albert</I> zich ontfermd over mijn voorraad schroefjes, spijkertjes en een grote doos met onderdeeltjes van het Gardena dripsysteem. Daarmee werkte ik al toen ik nog in Eindhoven woonde. Hier heb ik dat fors uitgebreid, maar nu beperk ik mij tot minder bewerkelijke methoden, want mijn tuin is ook eenvoudiger geworden.
<BR>Straks komt <I>Maurice</I> nog kijken naar een paar lange balken die ik heb overgehouden van de verbouwing in de eerste jaren dat ik hier woonde. 
<BR>Zo begint er 'lucht' te komen in de garage. Heel opluchtend.
<BR>Klaar voor de volgende opruimronde! (100 woorden)
<BR><a href="dagbk159.htm#subtop">terug eerste dagboekregel</A>

<a name="10"></a>
<P><B>Cessenon sur Orb, 10 Augustus 2013, Lorenzo jarig!</B>
<BR>Sinds 14 December 2012, de dag van de '<I>Newton massacre</I>', turft het VS-tijdschrift <I>Slate</I> het aantal doden als gevolg van '<I>gun violence</I>'. Dat getal staat nu op 6988. Dat is zo'n dertig per dag. <BR>Dat meldde gisteren <I>The Gun Report</I>, de dagelijkse blog van <I>Joe Nocera</I>, een opiniejournalist van NYT. Iedere dag meldt <I>Nocera</I> die 'gevallen', zonder verder commentaar.<BR>Het 'commentaar' vind je in de aansluitende lezersbrieven waar een zekere <I>Eric</I> uit <I>New Yersey</I> ieder geval bagatelliseert, en betoogt dat 'nog meer wapens' het probleem zal oplossen. Die discussie is hopeloos, en ik vraag me af wanneer nieuwe inzichten doorbreken.<BR>(100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>The Gun Report: August 9, 2013<BR>http://nocera.blogs.nytimes.com/2013/08/09/the-gun-report-august-9-2013/
<BR>Slate: How Many People Have Been Killed by Guns Since Newtown?
<BR>http://www.slate.com/articles/news_and_politics/crime/2012/12/gun_death_tally_every_american_gun_death_since_newtown_sandy_hook_shooting.html  </FONT>
<BR><a href="dagbk159.htm#subtop">terug eerste dagboekregel</A>

<a name="11"></a>
<P><B>Cessenon sur Orb, Zondag, 11 Augustus 2013</B>
<BR>Je hebt vast wel eens een spinnenweb zien bouwen. Er zijn trouwens prachtige <I>YouTubes</I> van tegenwoordig*). Maar fascinerender is wat ik vanmorgen weer eens zag: het bouwen van de allereerste steundraad. Het was zonnig en bijna windstil toen ik thee dronk op het keukenterras. Voor mij bengelde een klein spinnetje aan zijn eigen draad, meer dan twee meter boven de grond. Op weg met zijn allereerste steundraad. Op de grond aangekomen moest hij/zij op zoek naar iets vertikaals van gelijke hoogte. Ik heb dat niet afgewacht, want ik bleef steken bij deze eerste stap in dat avontuur. Bengelend. Spannend toch?<BR>(100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>*) Een mooie wever is deze: http://www.youtube.com/watch?v=R59P5rf_2Hk  </FONT>
<BR><a href="dagbk159.htm#subtop">terug eerste dagboekregel</A>

<a name="12"></a>
<P><B>Cessenon sur Orb, Maandag, 12 Augustus 2013</B>
<BR>De twee rozenstruiken aan de zijkant van mijn huis hebben altijd de meeste zon. Die aan de achterkant en de voorkant zijn minder bedeeld, want ze staan half onder bomen. Die hebben dit jaar maar een keer gebloeid, en het ziet er niet naar uit dat er nog eens rozen komen. Toch zien ze er beter uit dan ooit. 
<BR>Maar die aan de zijkant, die donkerrode, bloeien nu voor de derde keer. Niet zo weelderig als de eerste en tweede bloei. Meer bescheiden. De knoppen zijn kleiner en de rozen minder uitbundig. En ze kwamen veel-en-veel langzamer uit. Mooi toch?<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="13"></a>
<P><B>Cessenon sur Orb, Dinsdag, 13 Augustus 2013</B>
<BR>Ik heb nog steeds moeite met 'nietsdoen', al is het op een andere manier dan in December toen ik pas ontdekte dat ik in een zelf-gefokte <I>burn out</I> zat. Toen vond ik de term 'super-nietsdoen' uit. Dat waren de eerste stappen in dat leerproces.
<BR>Nu weet ik, bijvoorbeeld, dat ik 's avonds na het eten niet meer met iets serieus aan de slag moet gaan; anders slaap ik niet. Maar wat? Ik baal van die tijddodende spelletjes zoals <I>Mahjong</I>. Heel verleidelijk, maar wel met een enorme kater achteraf over het doden van kostbare tijd.<BR>Hoe kan ik leuk 'niets' doen? (100 woorden)
<BR><a href="dagbk159.htm#subtop">terug eerste dagboekregel</A>

<a name="14"></a>
<P><B>Cessenon sur Orb, Woensdag, 14 Augustus 2013, Piet 80!!</B>
<BR><I>Gery</I> heeft 'groene vingers', tenminste als ik afga op haar verhalen over haar volkstuin. Zij was op bezoek. We keken ook even naar mijn vijgenboom: 
<BR>&#8212;"Zou het net zo gaan als vorig jaar? Vol vruchtjes, maar geen&eacute;&eacute;n die de eindstreep haalde. Uitgedroogd vielen ze voortijdig af".
<BR>Zij vergeleek het met tomaten, die moet je ook uitdunnen. 
<BR>Dus ik ging gisteravond aan de slag!
<BR>Het witte sap plakte aan mijn vingers. Ik moest aan <I>latex</I> denken. Met water en zeep lukte het niet. Wasbenzine hielp.
<BR>En nu maar afwachten of het lukt, die 'creatieve sprong' van tomaten naar vijgen. Heel spannend. (100 woorden)
<BR><a href="dagbk159.htm#subtop">terug eerste dagboekregel</A>

<a name="15"></a>
<P><B>Cessenon sur Orb, Donderdag, 15 Augustus 2013</B>
<BR>Dat ik op 2 augustus <I>Orion</I> zag, zoals ik schreef, was <I>wishful thinking</I>. Het belangrijkste herkenningspunt is de gordel van de drie sterren die in Zuid America <I>Las Tres Marias</I> heet. Maar die zag ik niet. Ik dacht dat die overstraald werd door de maan, of door het storende licht van de buurman. In werkelijkheid kan <I>Orion</I> daar zo vroeg in de nacht niet hebben gestaan.
<BR>Maar vanmorgen zag ik hem in volle glorie zoals ik hem ken. Nog bijna horizontaal, alsof die van een bed opstaat, met zijn gordel precies langs mijn slaapkamerraam. Dat is mijn herinneringbeeld sinds jaren. (100 woorden)
<BR><a href="dagbk159.htm#subtop">terug eerste dagboekregel</A>

<a name="16"></a>
<P><B>Cessenon sur Orb, Vrijdag, 16 Augustus 2013</B>
<BR><I>The Gun Report</I>, de dagelijkse blog van <I>Joe Nocera</I>, meldde eergisteren het verschijnen van <I>Protect Children Not Guns 2013</I>, een compilatie van offici&euml;le cijfers. Ik laat de volgende samenvattende conclusies voor zichzelf spreken
<BR>&#8212;<I>Since 1963, three times more children and teens have died from guns on American soil than U.S. soldiers killed in action in wars abroad. 
<BR>&#8212;U.S. children and teens are 17 times more likely to die from a gun than their peers in 25 other high-income countries combined.
<BR>&#8212;The number of children and teens killed by guns in one year would fill 134 classrooms of 20 students each.</I> (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>http://nocera.blogs.nytimes.com/2013/08/14/the-gun-report-august-14-2013/
<BR>http://www.childrensdefense.org/child-research-data-publications/data/protect-children-not-guns-2013.html
</FONT>
<BR><a href="dagbk159.htm#subtop">terug eerste dagboekregel</A>

<a name="17"></a>
<P><B>Cessenon sur Orb, Zaterdag, 17 Augustus 2013</B>
<BR>Tijdens mijn jaren bij Industrieel Ontwerpen in Delft was het herontwerpen van een afgekloven en uitgekookt gebruiksvoorwerp een geliefde studieopdracht. In die sfeer moet de afstudeeropdracht in 2005 zijn ontstaan om 'de' paraplu te herontwerpen; ook zo'n uitgekookt ding. De studenten kwamen vervolgens voor de dag met een asymmetrische paraplu die daardoor stormbestendig was. Applaus!
<BR>Nu komt een Engelse fabrikant met een actuele verbetering. Met die paraplu in je hand, is toch je duim vrij, waardoor je <I>met twee duimen</I> op je <I>iPod</I> of <I>Android</I> kunt werken. Dat moet je maar eens proberen met een 'gewoon' handvat.
<BR>Weer een applaus!! (100 woorden)<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Afstudeerproject in 2005: http://home.tudelft.nl/nl/actueel/dossiers/archief/senz-umbrella/
<BR>http://www.nytimes.com/2013/08/15/technology/personaltech/brolly-umbrella-frees-thumbs-for-texting.html
<BR>Brolly: https://www.brollytime.com/ en Gauw kijken!! https://player.vimeo.com/video/44877993 </FONT>
<BR><a href="dagbk159.htm#subtop">terug eerste dagboekregel</A>

<a name="18"></a>
<P><B>Cessenon sur Orb, Zondag, 18 Augustus 2013</B>
<BR>De voorpagina van <I>Le Monde</I> verbaasde mij vanmorgen met een foto van een stationnetje op <I>Java</I>, <I>Toentang</I>. Het blijkt dat de Franse '<I>po&egrave;te maudit</I>', <I>Arthur Rimbaud</I> daar is uitgestapt om de resterende acht kilometer naar <I>Salatiga</I> te voet af te leggen. Hij had zich namelijk in 1876 gemeld als vrijwilliger voor het K.N.I.L., en <I>Salatiga</I> was zijn eerste standplaats. Hij was kort daarvoor in <I>Semarang</I> ontscheept, en was met de trein tot <I>Toentang</I> gekomen. In 1997 onthulde de Franse ambassadeur een muurplaat ter herinnering aan zijn aanwezigheid. <I>Rimbaud</I> bleef echter niet lang. Hij deserteerde. Daar gaat een lang artikel over. (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Het artikel in Le Monde. Mogelijk werkt deze link niet: je moet er wellicht abonn&eacute; voor zijn. Ik stuur zonodig de PDF 
<BR>http://abonnes.lemonde.fr/asie-pacifique/article/2013/08/17/arthur-rimbaud-a-java-le-deserteur-de-salatiga_3462722_3216.html
<BR>Bernard Dorl&eacute;ans, Un episode peu connu de la vie dâ€™Arthur Rimbaud, Histoire, La Gazette de Bali, Aout 2013
http://www.lagazettedebali.info/journal/articles/media-et-culture/histoire/un-episode-peu-connu-de-la-vie-d-arthur-rimbaud.html
<BR>De Franse Wikipedia, met als laatste update 17 augustus 2013, vermeldt de hele historie die tot dan alleen in moderne biografie&euml;n voorkwam. De Engelse Wiki was vandaag nog niet zover. </FONT>
<BR><a href="dagbk159.htm#subtop">terug eerste dagboekregel</A>

<a name="19"></a>
<P><B>Cessenon sur Orb, Maandag, 19 Augustus 2013</B>
<BR>Met mijn vraag van bijna een week geleden naar 'leuk niets doen', heb ik kennelijk enkele heel gevoelige snaren geraakt. De mythe "nietsdoen=leuk" dekt heel verschillende onwaarheden af. De een heeft schuldgevoelens omdat hij 'eigenlijk' moet werken. 'Ledigheid is des duivels oorkussen', is het opgeheven vingertje dat de ander ziet. En dan de '<I>workaholic</I>' die op doktersadvies wat vaker 'niets' <I>m&oacute;et</I> doen. <BR>Onderwijl schrijft <I>Anna</I> dat niets doen helemaal niet bestaat. Je doet altijd iets. Het gaat dus om de betekenis die je het onderhanden werk geeft.
<BR>Waar komt die mythe vandaan? 
<BR>Is die misschien het <I>Walhalla</I> van ons dwangarbeidersbestaan?<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="20"></a>
<P><B>Cessenon sur Orb, Dinsdag, 20 Augustus 2013</B>
<BR>Vandaag geen column.
<BR><a href="dagbk159.htm#subtop">terug eerste dagboekregel</A>

<a name="21"></a>
<P><B>Cessenon sur Orb, Woensdag, 21 Augustus 2013, Rodrigo 6!!</B>
<BR>Ik ben aan het experimenteren met 'nietsdoen-nieuwe-stijl'. Gisteren leidde dat tot het 'vergeten' van de column. Ik lag al in bed toen ik er opeens aan dacht. Het zij zo.
<BR>Het komt er op neer dat ik er voortdurend op let ontspannen bezig te zijn. Ik heb er het codewoord '<I>leisurely</I>' voor bedacht. Daarmee spreek ik mezelf toe als er weer een golf van [...Tsja van wat?] dreigt op te komen. 
<BR>&#8212;"Wat is het? Die vreemde opwelling? Gejaagdheid?" 
<BR>&#8212;"Nee, niet altijd. Begeestering is een beter woord". 
<BR>Ik begin het leuk te vinden. Ik geniet. Is dat slecht? 
<BR>Heel verwarrend vooralsnog. (100 woorden)
<BR><a href="dagbk159.htm#subtop">terug eerste dagboekregel</A>

<a name="22"></A>
<P><B>Cessenon sur Orb, Donderdag, 22 Augustus 2013, Carla</B>
<BR>Al een paar nachten hebben we een kraakheldere hemel. Met de volle maan van deze dagen is dat natuurlijk prachtig: 'je kunt de krant erbij lezen!'
<BR>Die kraakheldere hemel zou prachtig zijn om sterren te kijken, maar met die volle maan kan ik op de oostelijke hemel alleen de helderste sterren zien. En natuurlijk <I>Jupiter</I>, de morgenster van dienst, springt er uit.
<BR>Maar het is ook 'lekker frisjes'. Vanmorgen om half acht, tien minuten nadat de zon opkwam, was het nog g&eacute;&eacute;n tien graden. Nu, om half negen, is het al veertien!
<BR>Geen nood. Het wordt heus wel <I>drie-en-dertig</I> vanmiddag.<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="23"></A>
<P><B>Cessenon sur Orb, Vrijdag, 23 Augustus 2013</B>
<BR>Gistermiddag hebben we, geloof ik, die <I>drie-en-dertig graden</I> nog wel gehaald. Toen kwamen de wolken. Geen regenwolken, maar de hemel werd wel helemaal bedekt. Dat duurde tot vanmorgen. Toen was alleen de horizon bedekt, en hoog in de lucht was <I>Jupiter</I> op het nippertje zichtbaar. Als afscheidsgroet. 
<BR>Vannacht kon ik dus niet naar de sterren kijken als ik wakker was. Juist tijdens deze experimenten met 'nietsdoen-nieuwe-stijl' heb ik daar wel behoefte aan. Zoals ik eerder schreef zijn "sterren mijn enige vaste punten op aarde".
<BR>Wegens dat wolkendek was het warm vannacht. Vanmorgen v&oacute;&oacute;r zeven uur was het nog <I>zestien graden</I>. (100 woorden)
<BR><a href="dagbk159.htm#subtop">terug eerste dagboekregel</A>

<a name="24"></A>
<P><B>Castelnau de Montmiral (Tarn), Zaterdag, 24 Augustus 2013</B>
<BR>Vandaag heb ik doorgebracht met Ghislaine. Morgen vertel ik er over, nu is het al laat. Gelukkig is er vandaag een gedicht van <I>A Poem A Day</I> van <I>Robert Herrick</I> (London 1591-1674) dat iets weerspiegelt van het onverwachte <I>love weekend</I> dat we nu genieten. Daar laat ik het bij. Morgen verder. Het is heus te laat.
<blockquote><FONT FACE="Trebuchet MS, sans-serif" SIZE=3><B>
To Electra 
<BR>
<BR>I dare not ask to kiss, 
<BR>I dare not beg a smile, 
<BR>Lest having that, or this, 
<BR>I might grow proud the while. 
<BR>
<BR>No, no, the utmost share 
<BR>Of my desire shall be 
<BR>Only to kiss the air 
<BR>That lately kiss&egrave;d thee. </B></FONT></blockquote>
(100 woorden)
<BR><a href="dagbk159.htm#subtop">terug eerste dagboekregel</A>

<a name="25"></A>
<P><B>Castelnau de Montmiral (Tarn), Zondag, 25 Augustus 2013</B>
<BR>Gistermorgen haalde ik Ghislaine af van het vliegveld van <I>Carcasssonne</I> en toen reden we meteen door naar <I>Castelnau de Montmiral</I>, een oud vestingstadje in de 13de eeuw gesticht door de graaf van <I>Toulouse</I>. In het heel romantische hotel, in het midden van het stadje, te midden van die prachtige oude gebouwen, hadden we een luie si&euml;sta. Om vijf uur waren we present bij een verjaardagsfeest van vrienden tot laat in de avond. Pas Dinsdag hoef ik Ghislaine weer op het vliegtuig in <I>Carcassonne</I> te zetten. Tot dan hebben we ons eigen feestje. Nog twee volle dagen dus. 
<BR>Da's mooi toch? (100 woorden)
<BR><a href="dagbk159.htm#subtop">terug eerste dagboekregel</A>

<a name="26"></A>
<P><B>Castelnau de Montmiral (Tarn), Maandag, 26 Augustus 2013</B>
<BR>Vandaag hadden we onze tweede volle dag om eens lekker te genieten van het stadje en de omgeving. Gisteren maakten we een eerste wandeling door <I>Castelnau de Montmiral</I>, en concentreerden ons op de kerk uit de 15de eeuw. Vanmorgen bekeken we de rest van deze vestingstad, en genoten van de wijde uitzichten op de laaggelegen omgeving. 
<BR>Vanmiddag toerden we door de wijdere omgeving, en bezichtigden <I>St Antonin-Noble-Val (Tarn-et-Garonne)</I>. Dat stadje, en de omgeving, kenden we nog van vijftien jaar geleden toen we enige tijd in die streek woonden. Het was niet alleen mooi, maar het zat ook vol nostalgische herkenningen. (100 woorden)
<BR><a href="dagbk159.htm#subtop">terug eerste dagboekregel</A>

<a name="27"></A>
<P><B>Cessenon sur Orb, Dinsdag, 27 Augustus 2013</B>
<BR>Tegen de middag was ik terug in <I>Cessenon sur Orb</I>. Het had hier geen spatje geregend. Dat was tegen de voorspelling. Het was kurkdroog, en ik ben meteen begonnen met irrigeren. Zodoende was ik onmiddellijk in de sfeer '<I>des gerusten landmans</I>': het groene spul staat dan opeens centraal. Dat was heel wat anders dan dat feestelijk-toeristisch-zorgeloze van het weekend. 
<BR>We moesten heel vroeg vertrekken want het vliegtuig van <I>Ghislaine</I> vertrok al v&oacute;&oacute;r tien uur vanaf <I>Carcassonne</I>. Het ligt op de route van totaal bijna 250km. Op het vliegveld hadden we samen nog een kopje koffie. Toen was het feest voorbij. (100 woorden)
<BR><a href="dagbk159.htm#subtop">terug eerste dagboekregel</A>

<a name="28"></A>
<P><B>Cessenon sur Orb, Woensdag, 28 Augustus 2013</B>
<BR>Vanmorgen zag ik <I>Sirius</I> voor het eerst. Na het verschijnen van <I>Orion</I> in het midden van de maand is dit het tweede signaal van 'vertrekken'. Zij maken mij altijd ietwat weemoedig, die vertreksignalen.
<BR>Het was kwart over zes. Kraakheldere hemel. De halve maan en opkomende zon hadden de sterren al danig verbleekt. Het was op het nippertje. <I>Jupiter</I>, hoog aan de hemel, was nog duidelijk zichtbaar linksboven in mijn slaapkamerraam. Rechts beneden stond <I>Sirius</I>. Met moeite kon ik nog <I>Orion</I> herkennen zodat ik het zeker wist. Dit is inderdaad <I>Sirius</I>! Mooi in het verlengde van zijn gordel: <I>Las Tres Marias</I>. (100 woorden)
<BR><a href="dagbk159.htm#subtop">terug eerste dagboekregel</A>

<a name="29"></A>
<P><B>Cessenon sur Orb, Donderdag, 29 Augustus 2013</B>
<BR>Het was nog geen kwart voor zes toen ik nog wat slaperig naar buiten keek en <I>Sirius</I> boven de horizon zag komen. Hij was half verscholen achter een boom van een verre buurman &#8212; dezelfde die 's nachts vaak zijn buitenlicht laat branden. Het was nog niet zo licht als gisteren, dus de hele <I>Winterzeshoek</I> stond in volle glorie te stralen, <I>Sirius, Procyon, Tweelingen, Capella, Aldebaran</I> en <I>Rigel</I>. 
<BR><I>Jupiter</I> halfweg tussen <I>Betelgeuze</I> en <I>Tweelingen</I>. De al minder-dan-halve-maan links van het stierenoog, <I>Aldebaran</I>. <I>Mars</I> n&egrave;t zichtbaar in het verlengde van <I>Castor &#8212; Pollux</I>. De afzakkende maan zal morgen of overmorgen <I>Jupiter</I> passeren. Prachtig!<BR>(100 woorden)
<BR><a href="dagbk159.htm#subtop">terug eerste dagboekregel</A>

<a name="30"></A>
<P><B>Cessenon sur Orb, Vrijdag, 30 Augustus 2013</B>
<BR>Vandaag ga ik bramenjam maken. Gisteren heb ik daarvoor bijna twee kilo geplukt. Wegens de droogte zijn de bramen erg klein, en de bekende plekken waren al leeggeplukt door de liefhebbers. Geen nood. Wegens mijn 'kruip-door-sluip-door' wandelgewoonte kom ik wel op plekken waar 'geen mens' komt. Daar wist ik bramen te staan. Dat klopte, ik was kennelijk de enige. Veel bramen waren zelfs al overrijp en uitgedroogd.
<BR>Nu nog even naar de mogelijke recepten kijken. Gery leerde mij hoe ik onrijpe appelen als pectine kan gebruiken. Geen probleem. Mijn tuin ligt vol met onrijpe appelen. En nu aan de slag!! (100 woorden)
<BR><a href="dagbk159.htm#subtop">terug eerste dagboekregel</A>

<a name="31"></A>
<P><B>Cessenon sur Orb, Zaterdag, 31 Augustus 2013</B>
<BR>Donderdag schreef ik dat de afzakkende maan dezer dagen wel <I>Jupiter</I> zou passeren. Ik herinnerde mij dat ik een jaar geleden zag hoe de maan <I>Jupiter</I> bedekte. Of beter, hoe ik in die nacht van 15 Juli dat <I>moment supr&ecirc;me</I> op een paar minuten na miste omdat een wolk in de weg zat. <I>&iexcl;Caramba!</I>, schreef ik toen erbij.
<BR>Omdat <I>Jupiter</I>, vanmorgen om half zes, halfweg <I>Betelgeuze</I> en <I>Castor</I> van <I>Tweelingen</I> stond, vormde de maansikkel samen met die sterren een rechte lijn.
<BR>Een mooie horizontale lijn dwars door de <I>Winterzeshoek</I>, want <I>Sirius</I> was inmiddels ook verschenen om het gezelschap te completeren.<BR>(100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_____________________
<BR>Castor en Alhena van Tweelingen staan op &eacute;&eacute;n lijn met Betelgeuze. 
<BR>Jupiter staat nu tussen Castor en Alhena op dezelfde lijn. </FONT>
<BR><a href="dagbk159.htm#subtop">terug eerste dagboekregel</A>

<P>Einde Mijn Dagboek augustus 2013
<HR>
</td>
</tr>
</table></CENTER>
</body>
</html>

