<html>
<a name="subtop"></A>
<title>Mijn Dagboek 71</title>
<body>
<center><table WIDTH="80%">
<tr>
<td>
<HR>
Dit is <a href="dagbk71.htm"><B>Dagboek 71</B></a>. Het loopt van 1 tot 30 April 2006 en begint op <I>Isla Margarita</I> met een NYT-artikel van <I>Corinne Maier</I> --die ooit "<I>Bonjour Paresse</I>" schreef-- over het hoge frustratiegehalte van de Franse jongeren. Het eindigt in NL als ik, ternauwernood bekomen van de <I>jet lag</I>, na een <I>t&ecirc;te &agrave; t&ecirc;te</I>-dineetje met Ghislaine, de traag stromende rivieren van de Bommelerwaard vergelijk met het Amazone-gebied. Deze laatste maand in Venezuela kan ik wat stukken van de <I>Chávez</I>-puzzle aanéénvoegen omdat ik een recent boek lees van een jonge intelligente politicoloog, tegenstander van <I>Chávez</I>, die met een koelbloedige analyse aantoont dat de huidige kanker- en afkeurstrategie van de oppositie alléén leidt tot versterking van de positie van <I>Chávez</I>. Positief inhaken op diens succespunten, en het "beter" doen, is de enige kans. Héél revolutionair!! Contra-revolutionair dus.

<HR>
Index April 2006<BR>
<A href="dagbk71.htm#1">1,</A>
&nbsp;&nbsp;<A href="dagbk71.htm#2">2,</A>
&nbsp;&nbsp;<A href="dagbk71.htm#3">3,</A>
&nbsp;&nbsp;<A href="dagbk71.htm#4">4,</A>
&nbsp;&nbsp;<A href="dagbk71.htm#5">5,</A>
&nbsp;&nbsp;<A href="dagbk71.htm#6">6,</A>
&nbsp;&nbsp;<A href="dagbk71.htm#7">7,</A>
&nbsp;&nbsp;<A href="dagbk71.htm#8">8,</A>
&nbsp;&nbsp;<A href="dagbk71.htm#9">9,</A>
&nbsp;&nbsp;<A href="dagbk71.htm#10">10,</A>
&nbsp;&nbsp;<A href="dagbk71.htm#11">11,</A>
&nbsp;&nbsp;<A href="dagbk71.htm#12">12,</A>
&nbsp;&nbsp;<A href="dagbk71.htm#13">13,</A>
&nbsp;&nbsp;<A href="dagbk71.htm#14">14,</A>
&nbsp;&nbsp;<A href="dagbk71.htm#15">15,</A>
&nbsp;&nbsp;<A href="dagbk71.htm#16">16,</A><BR>
<A href="dagbk71.htm#17">17,</A>
&nbsp;&nbsp;<A href="dagbk71.htm#18">18,</A>
&nbsp;&nbsp;<A href="dagbk71.htm#19">19,</A>
&nbsp;&nbsp;<A href="dagbk71.htm#20">20,</A>
&nbsp;&nbsp;<A href="dagbk71.htm#21">21,</A>
&nbsp;&nbsp;<A href="dagbk71.htm#22">22,</A>
&nbsp;&nbsp;<A href="dagbk71.htm#23">23,</A>
&nbsp;&nbsp;<A href="dagbk71.htm#24">24,</A>
&nbsp;&nbsp;<A href="dagbk71.htm#25">25,</A>
&nbsp;&nbsp;<A href="dagbk71.htm#26">26,</A>
&nbsp;&nbsp;<A href="dagbk71.htm#27">27,</A>
&nbsp;&nbsp;<A href="dagbk71.htm#28">28,</A>
&nbsp;&nbsp;<A href="dagbk71.htm#29">29,</A>
&nbsp;&nbsp;<A href="dagbk71.htm#30">30.</A>
<HR>
<a name="1"></a>
<P><B>Isla Margarita, Porlamar, Atenea Suites, Zaterdag 1 April 2006</B>
<BR>Het frustratie-gehalte van de Franse jongeren is hoog. Zoals bekend moet je een revolutie niet alleen beoordelen naar de aanleiding, want van dat nieuwe contract zijn best goede dingen te zeggen. Die honende opmerking van <I>Tierney</I> gisteren bevat &egrave;cht wel een kern van waarheid. Maar daar gaat het niet meer om.
<I><BR>Corinne Maier</I>,  economiste-psychoanalytica die ooit  "<I>Bonjour Paresse</I>" schreef, en al eerder commentaar gaf op de rellen in Frankrijk, schrijft gisteren in NYT: 
<BR>--"Van de winter waren het de arme buitenwijken, vervolgens waren het studenten, en nu is het de middenklasse. Vandaag is het niet ergens v&egrave;r w&egrave;g, maar onder onze neus. Parijs ligt plat. Het lijkt op Mei 1968. Toen wilden de jongeren de maatschappij veranderen, nu willen ze er alleen maar bij horen. Ze worden genegeerd".
<BR>Deze 'perverse negatie' was ook het onderwerp van een 'vraagje' van <I>&Eacute;ric Fottorino </I>in <I>Le Monde</I> van de vorige week: "Is het misschien begonnen toen <I>Chirac</I> vorig jaar voor TV verklaarde dat hij niets begreep van die angst van de jongeren voor de toekomst". 
<I><BR>Fottorino</I> heeft het geweten. Binnen 24 uur waren er bijna vijftig andere 'antwoorden' die de historische frustratie verklaarden. Tot en met het cynisme van <I>Napoleon</I> die in Franse jongeren 'goed kanonnenvlees' zag, en dat van generaal <I>Magnin</I> --en consorten-- die een hele generatie jongeren in de loopgraven van <I>Verdun</I> verspilde. Dat is hetzelfde 'perverse negatie' waarmee de Franse werkgevers en <I>Villepin</I> 'kostenverlaging' als enige remedie zien. De toekomst van de jongeren is daaraan ondergeschikt. De <I>inner circle</I> z&iacute;et die jongeren niet eens.
<BR>De marketing-management literatuur kent een produktfase genaamd '<I>milking cow</I>'. 'Kostenverlaging en uitmelken' zijn dan het parool. Heel juist! Maar je moet dat tevens keihard werken aan de volgende generatie, om een 'totaal failliet' van je bedrijf te voorkomen. Dat is ook was het <I>Insee</I>-rapport, dat ik gisteren noemde, probeerde te zeggen.
<BR>Dat 'totale failliet' is de toekomst van de jongeren, en <I>Chirac</I> weigert openlijk dat te begrijpen.
<I><BR>Sharon Stone</I> die n&egrave;t in Parijs is voor haar film '<I>Basic Instinct 2</I>', komt met een héél fris argument: "De jongeren hebben het recht om te weten waarom ze worden ontslagen". Door hun arbeidsrechtelijke fascinatie over 'zonder opgaaf van reden' hadden de Fransen dat niet eens bedacht. Gewoon noodzakelijke feedback om ervan te leren. Héél menselijk.
<FONT FACE="Trebuchet MS" SIZE=1>
<BR>_______________________________
<BR>Corinne Maier, French Twist, NYT, mar 31, 2006.pdf in mijn archief 
<BR>Eric Fottorino, Incomprehension, Le Monde 24.03.06.pdf in mijn archief
<BR>Eerder over Corinne Maier, 23 Sep en 25 Nov 2004 en 9 jan 2006</FONT>
<BR><a href="dagbk71.htm#subtop">terug eerste dagboekregel</A>

<a name="2"></a>
<P><B>Isla Margarita, Porlamar, Atenea Suites, Zondag 2 April 2006</B>
<BR>Economen wijzen steeds op de negatieve gevolgen voor de economie als we beperkingen stellen aan de deelname van vrouwen aan het arbeidsproces. Zij wijzen op het gevaar van "<I>losing half the country's best brains to the kitchen sink</I>". Dit komt uit <I>Working Girls</I>, van <I>Alison Wolf</I>, de <I>Cover Story</I> van <I>Prospect Magazine</I>, waar ik Woensdag uit citeerde.
<BR>Deze zienswijze is in wezen puur kapitalistisch. Het kapitalisme wil 'alle' talent, mannelijk &egrave;n vrouwelijk, naar zich toe halen ten behoeve van de winstverhoging. <I>R&uuml;cksichtlos</I>! Ten koste van het gezin desnoods.
<BR>Het feministische gedachtgoed ondersteunt niet zozeer die zienswijze als wel de praktijk: "Onbetaald werk in huis is werken 'onder de plak' van het patriarchaat. Dat moet worden afgewezen".
<I><BR>Wolf</I> wijst op de gevolgen op lange termijn voor het geboortecijfer, maar dat valt, evenals zoveel andere "<I>externalities</I>", buiten de gezichtskring van het kapitalistische denken. En het feminisme zwijgt er over. "<I>This is stupid</I>", concludeert Wolf kort-en-bondig.
<BR>Als je hier aan gaat rekenen vanuit een goed verdienend echtpaar, dan is het niet zozeer verwonderlijk dat ze weinig kinderen krijgen, maar dat ze <I>&uuml;berhaupt</I> kinderen krijgen. De marginale kosten zijn zéér hoog: Het opgeven van goed betaalde werkuren alléén al. Het komt dus neer op 'pure liefde'. 
<I><BR>Wolf </I> citeert vervolgens de VS economiste <I>Shirley Burggraf</I> die in haar <I>The Feminine Economy and Economic Man</I> schreef dat "<I>no society until recent times has expected love alone to support the family enterprise. To put it another way, parental love has never cost so much.</I>" 
<BR>"De rijken worden rijker, en de armen krijgen kinderen", zegt <I>Wolf</I>. 
<BR>Dat is vaker voorgekomen, maar deze keer is het gekoppeld aan het opleidingsniveau omdat opleidingen, zo betoogt <I>Wolf</I> in een ander deel van haar artikel, niet meer op waarden zijn gericht maar op effectiviteit in het economische proces. Dat is óók een --ongedacht-- gevolg van de vrouwenemancipatie. <I>Wolf</I> gaat niet in op de gevolgen of remedies.
<BR>Ik denk echter aan een artikel dat ik 20 okt 2005 aanhaalde waarin de oude relatie tussen opleiding en sociale opgang als 'verleden tijd' werd aangemerkt. Het zou gerelateerd zijn aan de industri&euml;le expansie van de vorige eeuw, een situatie die nu niet meer bestaat. De hogere klassen zouden nu voldoende kinderen krijgen, en, samen met andere sociale mechanismen, die topplaatsen stevig bezet kunnen houden. We zijn dus op weg naar een twee-klassenmaatschappij.
<BR>Als die 'hogere klassen', door het mechanisme dat <I>Burggraf</I> beschrijft, een te laag geboortecijfer hebben, zou er weer ruimte zijn voor sociale opgang.
<FONT FACE="Trebuchet MS" SIZE=1><BR>_______________________________
<BR>Van het artikel van 20 Okt heb ik geen copie meer. John Goldthorpe, Perpetuum Mobile?, November 2005, Prospect Magazine.<BR> http://www.prospectmagazine.co.uk/article_details.php?id=7085</FONT>
<BR><a href="dagbk71.htm#subtop">terug eerste dagboekregel</A>

<a name="3"></a>
<P><B>Isla Margarita, Porlamar, Atenea Suites, Maandag 3 April 2006</B>
<BR>Naast alle ernstige verhalen over het CPE, het <I>Contrat Premier Embauche</I>, het contract voor de eerste indienstneming, waar heel Frankrijk --en de halve wereld-- zich druk over maakt, heb ik sinds de vorige week een badinerende column over dit onderwerp bewaard. Die is van <I>Laurent Greilsamer</I>, met de titel <I>CPE, CPD et CPR</I>. Om even af te haken van Dit Grote Wereldprobleem met Franse Humor.
<BR>--"In Frankrijk hebben we het CPD nog niet", begint <I>Greilsamer</I>, "maar het gaat zeker komen, want het is al in de VS, en dus . . . "
<BR>Het is daar in de jaren '90 ontstaan als reaktie op klachten --en wetgevingen-- over seksuele onhebbelijkheden op het bedrijf. Je zou het kunnen vertalen als <I>contrat &agrave; dur&eacute;e d&eacute;termin&eacute;e in&eacute;dit</I> [tijdelijk, maar nog nooit vertoond]. In de VS heet het '<I>love contract</I>', maar wij zouden het beter <I>Contrat Premi&egrave;re Drague</I> kunnen noemen, CPD. [versiercontract, <I>drague</I>=versieren, katerjacht] 
<BR>Amerikaanse juristen hebben indertijd een model <I>love contract</I> bedacht, en als je met een van je collega's een stapje verder wil gaan, neem je haar even apart [maar laat de deur zorgvuldig open staan], legt haar je geestelijke toestand voor, en stelt haar zo'n <I>love contract</I> voor. ["Is het OK als ik wat 'ondernemender' ben? Is het OK als ik 'een beetje verder' ga"?, en dergelijke voorstellen.]
<BR>Het CPD, zo gaat <I>Greilsamer</I> verder, leidt natuurlijk vaak tot het CPF, <I>contrat premier flirt</I>, of het CPR, <I>contrat premier rapport</I>. 
<BR>--"Zo gaat dat in de VS", zegt hij tenslotte, en beschrijft nog wat andere folklore die zich omtrent deze onbeschrijfbare kern van het voortbestaan van de mensheid heeft ontwikkeld in deze over-puriteinse --tevens over-juridische-- cultuur. O.a. websites waar bedrogen of teleurgestelde vrouwen hun gram kunnen halen. Als een soort publiek <I>after-sales</I> klachtenbureau, of consumentenbond. 
<BR>Het is echter niet duidelijk, schrijft hij, of deze CPE-manie [<I>contrat post-&eacute;chec</I>] binnenkort in Frankrijk zal komen, maar hij stelt voor dat de Amerikanen intussen w&egrave;l de positieve kant van het franse CPE gaan zien, het <I>contrat premi&eacute;re extase</I>. Tot zover deze Franse Humor.
<FONT FACE="Trebuchet MS" SIZE=1><BR>__________________________________
<BR>Laurent Greilsamer, CPE, CPD et CPR LE MONDE  27.03.06.pdf in mijn archief ter beschikking</FONT>
<BR><a href="dagbk71.htm#subtop">terug eerste dagboekregel</A>

<a name="4"></a>
<P><B>Isla Margarita, Porlamar, Atenea Suites, Dinsdag 4 April 2006</B>
<BR>Het is bijzonder moeilijk om de dubbel-dubbele bodems in de berichtgeving de doorgronden. Steeds opnieuw duiken fragmenten op van reeds lang goed gedocumenteerd-tegengesproken leugens. De <I>National Endowment for Democracy</I>, zoals ik 9 maart schreef, financiert deze misinformatie. Ik begin dat soort artikelen te herkennen en zoek dan, soms dezelfde dag in dezelfde krant, naar de w&egrave;rkelijke toedracht. <I>El Nacional</I>, méér dan <I>El Universal</I>, laat op de binnenpagina commentaar zien dat de koppen van de eerste pagina relativeert of daaromtrent wat feiten rechtzet. Het lijkt dat <I>El Nacional</I> zich méér dan <I>El Universal</I> schaamt voor die opgedrongen berichtgeving. <I>El Nacional</I> geeft ook steeds de letterlijke citaten van <I>Ch&aacute;vez</I> die op zijn Zondagse "<I>¡Al&oacute;, Presidente!</I>" worden gedaan, want dat zijn de eerste die verdraaid worden. 
<BR>Het is frappant hoe vaak buitenlandse --en binnenlandse-- politici, nadat ze bij <I>Bush</I> op bezoek zijn geweest, uitspraken doen, die enkele pagina's verder in krant op de snijtafel worden gelegd en héél anders in elkaar blijken te zitten. In <I>Het Parool</I> van gisteren, dat Theo mij toestuurde, staat onder de kop "<I>Ch&aacute;vez: Kamp is pion van Amerika</I>":
<DIR><FONT FACE="Courier New" SIZE=2>Kamp suggereerde onlangs dat Ch&aacute;vez de Nederlandse Antillen en Aruba wil veroveren. (Het Parool Maandag 3 April 2006)</FONT>
</DIR>
Dat past helemaal in wat de VS --en anderen-- de 'Bolivariaanse Revolutie' willen aansmeren, terwijl <I>Ch&aacute;vez</I> er juist naar streeft te bewijzen dat de 'revolutie' in vrede kan verlopen. Hij houdt afstand van de <I>Fidel Castro</I> romantiek waar <I>Allende</I> c.s. ingestonken zijn, en die de coupe van <I>Pinochet</I> in 1973 vergemakkelijkte, zo niet uitlokte. 
<BR>Hij heeft óók geleerd van de vorige revoluties die zich ontwikkelden als "tegen alles", en hun eigen ontwikkeling daaraan ondergeschikt maakten. In de 'Bolivariaanse Revolutie' ligt de nadruk op ''endogene ontwikkeling'' binnen de marges die de angstig toekijkende 'kapitalisten' toestaan. Het accent ligt op elementaire scholing en ontwikkeling aan de basis.  
<BR>Zijn tegenstanders wrijven hem machtstreven aan, maar hij is feitelijk heel machteloos. [Ik kom daar op terug.] Maar 'méér macht' is wat politici --en het grote publiek-- begrijpen, en leugens daaromtrent gaan erin als koek. 
<BR>Op de bijeenkomst, waar hij volgens <I>Het Parool Kamp</I> de mantel uitveegde, ging het over een ontwikkelingsproject in het binnenland. Letterlijk zei <I>Ch&aacute;vez</I>:<DIR>
<FONT FACE="Trebuchet MS" SIZE=2>Met dit soort projecten wordt Venezuela een bedreiging voor het kapitalisme en voor het ongeregelde neo-kapitalisme want wij laten ermee zien dat je 'in vrede' revolutie kunt maken. [<I>que en paz se puede hacer una revoluci&oacute;n</I>]
</FONT></DIR>
Het 'machtsdenken' kan dat niet begrijpen. Laten we hopen dat het <I>Ch&aacute;vez</I> lukt deze 'vredige revolutie' vol te houden. Ondanks <I>Bush</I>, ondanks <I>Kamp</I>.
<BR><a href="dagbk71.htm#subtop">terug eerste dagboekregel</A>

<a name="5"></a>
<P><B>Isla Margarita, Porlamar, Atenea Suites, Woensdag 5 April 2006</B>
<BR>Als geroepen, verscheen er gisteren in NYT een artikel met wat --vermoedelijk betrouwbare-- feiten over <I>Ch&aacute;vez</I>. 'Vermoedelijk' omdat NYT nog een &egrave;chte krant is met respect voor feiten, maar je weet nooit. 
<BR>De Venezolaanse correspondent, <I>Juan Forero</I>, schrijft over de miljarden die <I>Ch&aacute;vez</I> aan "<I>Foreign Allies</I>" geeft, maar kan niet nalaten, wat hier uitentreuren gebeurt, om te wijzen om de binnenlandse onvolmaaktheden'.
<I><BR>Forero </I>laat zien dat voor binnenlandse bestedingen aan 'armoede' dit jaar 10 miljard US$ wordt besteed (vorig jaar 8 milard US$). Dat zijn de projecten voor de lokale initiatieven van de 'endogene ontwikkeling' waarbij o.a. voor de volksco&ouml;peraties waarover ik 4, 5 en 28 mrt schreef.
<BR>De olie-inkomsten van Venezuela zijn het vorig jaar met 32% gestegen, en daarvan heeft <I>Ch&aacute;vez</I> 'kadootjes' uitgedeeld vari&euml;rend van subsidies aan <I>samba</I>-parades in Brazili&euml; [waarover de oppositie niet nalaat lacherig te doen] tot oogchirurgie voor arme Mexicanen, en goedkope huisbrandolie in arme wijken van <I>Maine</I>, <I>New York</I> en <I>Philadelphia</I>. In de <I>Bronx</I> ging het om 40% korting voor 8000 arme bewoners van 75 appartementsgebouwen. In sommige gevallen wordt 200 gallon gratis gegeven. Ondanks zijn sneers op <I>Bush</I>, hebben <I>Ch&aacute;vez</I> en <I>Venezuela</I> daar natuurlijk een goede pers. Dat zet VS-ers aan het denken.
<BR>Argentini&euml; heeft hij geholpen om de 9,8 miljard schuldenlast van het IMF af te lossen, waardoor het IMF <I>Kirchner</I> niet meer zo op de huid zit, en <I>Kirchner</I> succesvolle financi&euml;le hervormingen heeft kunnen doorvoeren.
<BR>Over het totaal van die 'steun aan het buitenland' lopen de schattingen uiteen, want de oppositie heeft er belang bij die te majoreren. Een vrij betrouwbare schatting over 2005 wijst op 3 miljard. Anderen komen op 25 miljard sinds 1999 toen Ch&aacute;vez aan de macht kwam, dat is 3,6 per jaar. Maar de leidende oppositie-partij komt op 16 miljard over die periode.
<BR>Dat moet je vergelijken met de krap 2 miljard die de VS uitgeven aan ontwikkelingsprogramma's en drug-oorlog in  heel West-Latijns Amerika, &egrave;n met de stijgende binnenlandse bestedingen aan ontwikkeling. Maar de buitenlandse ontwikkelingshulp van de VS is 'berucht slecht'.
<I><BR>Ch&aacute;vez</I> is hard op weg een tweede <I>Fidel Castro</I> te worden, een inspirator voor het Latijns-Amerikaanse zelfbewustzijn. 
<BR>Hij moet echter de andere vergelijkingen met <I>Fidel Castro</I> voordurend van zich afschudden. Hij is *niet* uit op wapengeweld. Hij is *niet* uit op onteigeningen. Maar de lieg- en verdraaicampagnes gaan daar w&egrave;l over. Zelfs 'onze' Henk Kamp trapte daar in. 
<BR>Laten we hopen dat het <I>Ch&aacute;vez</I> lukt deze 'vredige revolutie' vol te houden. Hij kan ieder moment worden afgefloten. Zijn machtsbasis is smal.
<FONT FACE="Trebuchet MS" SIZE=1><BR>________________________________
<BR>Ch&aacute;vez, Seeking Foreign Allies, Spends Billions - New York Times.pdf in mijn webarchief.</FONT>
<BR><a href="dagbk71.htm#subtop">terug eerste dagboekregel</A>

<a name="6"></a>
<P><B>Isla Margarita, Porlamar, Atenea Suites, Donderdag 6 April 2006</B>
<BR><I>Gabriel Garc&iacute;a M&aacute;rquez</I>, een van de grootste latijns-amerikaanse schrijvers van deze tijd, heeft zich uit het publieke leven teruggetrokken, om in alle stilte afscheid te nemen van zijn leven: Hij heeft een ongeneselijke kanker. 
<BR>Hij heeft een afscheidsbrief aan zijn vrienden geschreven die nu op het Internet circuleert, en aan 'iedereen' wordt doorgestuurd. Het is geen mooi gecomponeerde brief. Het lijkt meer op de laatste notities van zijn opschrijfboekje vóór hij het definitief in de prullebak gooide, of op de kruimels toen hij zijn rugzak voor het laatst uitschudde. 
<BR>Dat stelt mij in staat er kris-kras uit te citeren. Zijn laatste zin is bijvoorbeeld:
<DIR><FONT FACE="Trebuchet MS" SIZE=2>Niemand zal zich jou herinneren voor jouw geheime gedachten. Bidt de Heer om kracht en wijsheid om die uit te drukken. Laat je vrienden en geliefden zien hoe belangrijk zij voor je zijn.</FONT></DIR>
En de eerste zin:
<DIR><FONT FACE="Trebuchet MS" SIZE=2>Als God een ogenblik zou vergeten dat ik een lapjespop ben, en mij een stukje leven zou schenken, dan zou ik dat tot het uiterste benutten.</FONT></DIR>
Er zijn een paar 'leerervaringen' bij:
<DIR><FONT FACE="Trebuchet MS" SIZE=2>Ik heb geleerd dat als een pasgeborene voor de eerste keer de vinger van zijn vader pakt met zijn kleine vuistje, hij hem voor altijd heeft ingepalmd.
<BR>Ik heb geleerd dat een mens alleen het recht heeft om op een ander neer te kijken, als het is om die ander overeind te helpen.</FONT></DIR>
En afscheidsverdriet:
<DIR><FONT FACE="Trebuchet MS" SIZE=2>Er zijn zoveel dingen die ik van jullie heb geleerd, maar in werkelijkheid kan ik daar niet veel mee, omdat ik, nu ze mij in dit koffer hebben opgeborgen, jammer genoeg stervende ben.</FONT></DIR>
En on-affe dingen:
<DIR><FONT FACE="Trebuchet MS" SIZE=2>Aan kinderen zou ik vleugels geven, maar ik zou het leren vliegen aan hunzelf overlaten.
<BR>Ouderen zou ik willen bewijzen hoezeer ze zich vergissen als ze ophouden met verliefd te worden omdat ze oud zijn, want ze weten niet dat ze verouderen als ze ophouden met verliefd worden.</FONT></DIR>
En goede raad voor achterblijvers:
<DIR><FONT FACE="Trebuchet MS" SIZE=2>Vandaag kan de laatste dag zijn dat je je geliefden ziet. Wacht daarom niet langer, doe het vandaag, want voor het geval dat morgen helemaal niet komt, zul je zeker de dag betreuren waarop je niet de tijd nam voor een glimlach, een omhelzing, een kus, en dat je te druk was om ze een laatste wens mee te geven.</FONT></DIR>
En zo is er nog meer. Ik heb het regel voor regel vertaald om van te genieten, en in één document om-en-om het Spaans en het NLs gezet. Zo kun je met een minimum aan Spaanse geletterdheid toch ervan genieten. Misschien kun je dan mijn povere vertaling vervangen door iets in NLs-van-nu, of in hoe jij dat in je afscheidsbrief zou willen zeggen. Het is als .pdf beschikbaar in mijn webarchief.
<DIR><FONT FACE="Trebuchet MS" SIZE=2>Als ik zou weten dat dit de laatste keer was dat ik je zie slapen, dan zou ik je omhelzen en de Heer bidden om bewaarengel van je ziel te worden.</FONT></DIR>
<FONT FACE="Trebuchet MS" SIZE=1>________________________________
<BR>Gabriel García Márquez Afscheidsbrief.pdf in mijn webarchief</FONT>
<BR><a href="dagbk71.htm#subtop">terug eerste dagboekregel</A>

<a name="7"></a>
<P><B>Isla Margarita, Porlamar, Vrijdag 7 April 2006, mijn broer wordt 78, Proficiat!</B>
<BR>Toen ik in Januari in <I>Venezuela</I> aankwam, was er paniek onder de Spaanse emigranten: <I>Ch&aacute;vez</I> zou land hebben onteigend; van iemand met een Spaans paspoort nog wel! Er werden vragen gesteld in het parlement van <I>Canarias</I>, want deze 'emigranten' hebben gewoonlijk twee paspoorten en rekenen op steun van het moederland. 
<BR>Het bleek een storm in een glas water, veroorzaakt door een van die vele leugens en halve waarheden die het goed doen om paniek te zaaien, en het wantrouwen tegen <I>Ch&aacute;vez</I> levendig te houden.
<BR>'Iedereen' verwacht van deze 'rode rakker' dat hij zich wel zal gedragen zoals alle '<I>commies</I>' en het <I>Fidel Castro</I>-model zou volgen: "E&eacute;rst onteigenen, en d&agrave;n praten we pas". Al die Cubaanse grondeigenaren zitten nu n&ograve;g te pruilen in Florida. Zij willen niet 'praten': 
<BR>--"E&eacute;rst onze grond terug!"
<I><BR>Ch&aacute;vez</I> heeft zich vanaf het begin daarvan gedistanci&euml;erd: Het priv&eacute; bezit wordt gerespecteerd. De Spaanse ambassadeur kwam dan ook terug met de boodschap: 'Géén bewijs van onteigeningen'. Maar het kapitalisme heeft een vijandbeeld nodig, en die geruchtenstroom houdt aan.
<BR>Zoals ik Dinsdag schreef, zaaien krantekoppen paniek die in de kleine lettertjes wordt gerelativeerd. Maar 'het gerucht' heeft weer 'een opstoot' gekregen. De krantekop van Maandag, over de bijeenkomst van Zondag bijvoorbeeld, schreeuwt: "<I>Ch&aacute;vez puso la Constituci&oacute;n por encima de la propiedad privada</I>" [Ch&aacute;vez stelde (gisteren) grondwet boven priv&eacute; bezit].
<BR>Als nuchter mens vraag je je af: 'Zou priv&eacute; bezit dan *niet* door de grondwet worden geregeld? Is priv&eacute; bezit soms een goddelijk recht?'
<BR>Maar dit zei <I>Ch&aacute;vez</I> volgens 'de kleine lettertjes' even verderop letterlijk: 
<BR>--"Het bolivariaanse socialisme aanvaardt het priv&eacute; bezit, dat w&egrave;l, echter ondergeschikt aan het algemeen belang, en voorzover het niet in conflict komt met nationale wetten en de Grondwet".
<BR>En dat begrip 'algemeen belang' is totnutoe heel zorgvuldig gebruikt. Bepaald niet als oppervlakkig excuus of 'slogan' zoals <I>Mugabe</I> in <I>Zimbabwe</I>, of zoals de wilde bedrijfs- en landbezettingen die onder het <I>Fidel Castro</I>-&eacute;lan in Latijns Amerika hebben plaatsgevonden.
<BR>Maar hij zit de grootgrondbezitters w&egrave;l achter de broek. Dat ze o.a. met historische eigendomsbewijzen op tafel komen. Daar is in het verleden nooit naar gevraagd. Zondag zei hij publiek tegen één daarvan, <I>Carlos Azp&uacute;rua</I>, die er nog steeds niet in geslaagd is met goede  papieren op de proppen te komen. 
<BR>--"Het is mijn schuld niet, mijn beste [<I>mi hermano</I>], en ik heb het voorgevoel dat het je ook niet zal lukken".
<BR>Tja, als het 'priv&eacute; bezit' slechts berust op een grote bek, diefstal, windhandel en 'sprookjes', moet dat dan óók worden gerespecteerd?
<BR><a href="dagbk71.htm#subtop">terug eerste dagboekregel</A>

<a name="8"></a>
<P><B>Isla Margarita, Porlamar, Atenea Suites, Zaterdag 8 April 2006</B>
<BR>De invasie is begonnen. Iedereen had het er over: De invasie van de paasweektoeristen, de <I>Semana Santa</I>. Het hele eiland schijnt dan op z'n kop te staan, en ik werd gewaarschuwd vooral flessenwater in huis te halen, want dat is het eerste wat is uitverkocht.
<BR>Ik had mij verwonderd over al die 5-literflessen die in de supermarkten massaal klaarstaan. Al dagenlang. Tjokvol. Onderlangs alle rekken.
<BR>--"Juist daarom", was het antwoord, "ze vliegen weg als de invasie is begonnen".
<BR>Gisteravond begon de eerste golf, en vandaag verder, zeggen ze.
<BR>Woensdagavond de tweede, en Maandag is het afgelopen. 
<BR>Als een geregisseerd wereldballet. (100 woorden)
<BR><a href="dagbk71.htm#subtop">terug eerste dagboekregel</A>

<a name="9"></a>
<P><B>Isla Margarita, Porlamar, Atenea Suites, Zondag 9 April 2006</B>
<BR>Gelukkig niet al te dichtbij --op het strand-- was het vannacht 'feest'. Daar staan een aantal romantische <I>bounty-style </I>hutten met palmbladdaken. Daaronder zijn diverse bars, maar totnutoe was daar alleen op Zondag enig vertier. Gisteren waren de ongebruikte hutten óók ingericht als bar, en vannacht was het 'bonk-bonk' en 'boember-de-boem', want de hogere tonen van deze disco-muziek reikten gelukkig niet zover.
<BR>Toen ik vanmorgen ging wandelen, zag ik onstuitbare feestgangers, met koude pilsjes onder handbereik, lodderig naar de zonsopgang staren. De autoradio's op volle sterkte. <BR><I>Semana Santa</I> noemden wij vroeger "Lijdensweek". Dat klopt.
<BR>Moedig kijk ik uit naar het einde. (100 woorden)
<BR><a href="dagbk71.htm#subtop">terug eerste dagboekregel</A>

<a name="10"></a>
<P><B>Isla Margarita, Porlamar, Atenea Suites, Maandag 10 April 2006</B>
<BR>Voor vandaaag is aangekondigd dat <I>Chirac</I> en <I>Villepin</I> gezamelijk het CPE zullen terugtrekken en er een heel ander "<I>dispositif</I> " voor in de plaats zullen stellen. <BR>We zullen zien. 
<BR> <I>Alain Touraine, Les Fran&ccedil;ais ont-ils tort de manifester?</I> in <I>Le Monde</I> van Zaterdag vraagt zich af of de Fransen zich de <I>ris&eacute;e</I> van Europa maken. Noch de regering, noch de oppositie schijnt met realistische voorstellen te kunnen komen. Frankrijk lijkt zich op die manier van Europa te isoleren.
<BR>Dat lijkt inderdaad zo, maar wellicht is het heel anders.
<BR>Vooralsnog ziet het er naar uit dat die beloofde "betere economie", als gevolg van die hogere <I>flexibilit&eacute;</I>, vooral ten nadele van de jongeren zal gaan, en de voordelen zeker niet voor grote groepen zullen gelden.
<I><BR>Touraine</I> grijpt terug op een analyse waarover ik ruim een jaar geleden [16.02.2005] heb geschreven naar aanleiding van zijn nieuwe boek '<I>Un nouveau paradigme: pour comprendre le monde d'aujourd'hui</I>'.
<BR>Hij schreef toen: "We komen in een fase dat de economie niet meer zo bepalend zal zijn: Het einde van de economie als het ware". 
<BR>--"<I>Het eerste paradigma, het politieke, volgens Touraine, speelde tot voor tweehonderd jaar. Toen ging het om orde vs chaos, oorlog vs vrede, de Macht, De Staat, de Republiek, het Volk en de Revolutie. Toen kwam de industri&euml;le revolutie en het kapitalisme, die zich hadden bevrijd van de politieke macht en de basis gingen vormen voor de sociale en maatschappelijke organisatie. Toen gold het 'sociaal-economisch' paradigma met zijn sociale klassen ( ... ) Maar aan die tweede fase komt een einde omdat de mondialisatie een complete scheiding van de economie en de andere instituten veroorzaakt</I>". (einde citaat 16.02.2005)
<BR>Wat <I>Chirac</I> en <I>Villepin</I> met hand en tand verdedigen --althans tot vandaag-- zijn in die zin de stuiptrekkingen van die dominante 'economie', of achterhoede gevechten.
<BR>De achter ons liggende fase noemt <I>Touraine</I> "<I>hypercapitalisme</I>". Die heeft ons vele voordelen gebracht, maar mondde uit in negatieve sociale en culturele effecten. Het vereist een sterke democratische Staat (vandaar dat 'de economie' daar een broertje aan dood heeft) om de eisen van de bevolking recht te doen.
<BR>Het is interessant om vanavond in <I>Le Monde</I> te lezen met welk "<I>dispositif</I>" <I>Chirac</I> en <I>Villepin </I>voor de draad komen. Hebben zij zich bekeerd? En zijn zij de herauten van het nieuwe paradigma? Of pakken zij dat achterhoedegevecht aan met nieuwe energie? Nieuwe listen? En nieuwe strategie&euml;n? Of zouden de stakers het nieuwe paradigma vertegenwoordigen? <BR>We zullen zien.
<FONT FACE="Trebuchet MS" SIZE=1><BR>________________________________
<BR>Alain Touraine,  Un nouveau paradigme: pour comprendre le monde d'aujourd'hui (LGF, 7,50 )
<BR>Alain Touraine Les Fran&ccedil;ais ont-ils tort de manifester LE MONDE 07.04.06.pdf in mijn webarchief</FONT>
<BR><a href="dagbk71.htm#subtop">terug eerste dagboekregel</A>

<a name="11"></a>
<P><B>Isla Margarita, Porlamar, Atenea Suites, Dinsdag 11 April 2006, Verhuisdag</B>
<BR>--"Als hij doorgaat met het volk te provoceren, verklaar ik hem <I>persona non grata</I> en raad ik hem aan zijn koffers te pakken." Dat zei <I>Ch&aacute;vez</I> op de 252e "<I>Al&oacute;, Presidente</I>", verleden Zondag.
<BR>'Hij' is <I>Willam Brownfield</I>, de VS ambassadeur in Venezuela. Het incident waar het om ging was zijn bezoek aan een <I>baseball</I>-stadium afgelopen Vrijdag. <I>Brownfield</I> komt naar zulke gelegenheden, gedraagt zich provocerend met zijn gewapende lijfwacht, en deelt kadootjes uit. Het gaat om handschoenen, en andere nuttigheden van die sport. Hij wordt lang niet altijd hartelijk ontvangen. Integendeel, Vrijdag werd hij uitgejouwd en met tomaten bekogeld. 
<BR>Dat was voor de spreekbuis van <I>Condoleezza Rice</I> metéén aanleiding voor een waarschuwing dat --als zoiets wéér zou gebeuren-- de Venezolaanse ambassadeur in de VS, <I>Bernardo &Aacute;lvarez</I>, reisbeperkingen zouden worden opgelegd.
<I><BR>&Aacute;lvarez</I> reist namelijk óók rond en deelt kadootjes uit, met name goedkope of gratis huisbrandolie aan arme bevolkingsgroepen. [zie 5 april]. Hij doet dit echter, zoals <I>Ch&aacute;vez</I> Zondag uitlegde, in overleg met de lokale overheden, en gedraagt zich zodoende conform het Verdrag van Gen&egrave;ve. <I>Brownfield</I>, daarentegen, vindt dat hij het recht heeft te gaan-en-staan waar hij wil, en hij doet dat dan ook. Meestal provocerend. 
<BR>De VS hebben er belang bij dat er 'rommeligheid' is bij de grote olieleveranciers, en doen alles om dat te bevorderen, onderwijl de schijn ophoudend het tegendeel na te streven. Dat helpt 'straks' om het land te bezetten, zoals dat met Irak is gebeurd, en nu met Iran aan de gang is. Geen leugen is te groot om dat de bewerkstelligen. 
<BR>Daarbij hoort de belachelijke suggestie dat Venezuela de Nederlandse Antillen zou willen veroveren waar 'onze'  Henk Kamp zelfs intrapte [vermoedelijk niet zo onschuldig als het lijkt, hij is deel van de 'propaganda', zie 4 en 5 april en <I>Het Parool</I> van 3 april] Het omgekeerde is eerder het geval. Na Irak en Iran is Venezuela aan de beurt. 
<BR>Zo'n machtige en opdringerige buurman doet mij denken aan NL vóór 1940. NL werd beschuldigd van grensincidenten, en zat vol met a.s. collobarateurs in de vorm van NSB-ers. Hier lopen er ook genoeg rond die een VS-bezetting zouden toejuichen. 
<BR>Het 'andere' verslag in dezelfde krant liegt er niet om. <I>Armando Dur&aacute;n</I>, in <I>La guerra en todos los frentes</I> vaart uit tegen <I>Ch&aacute;vez</I> die --als een rechtlijnig denkende militair-- alsmaar vijanden zou zien, en n&egrave;t als <I>Napoleon</I> (sic!) en <I>Hitler</I> (sic!) op teveel fronten tegelijk vecht. 
<BR>--"Spookbeelden", vindt de schrijver, "laten we vooral goede maatjes blijven met de VS". 
<BR>Wat is het is moeilijk dit allemaal te decoderen.
<BR><a href="dagbk71.htm#subtop">terug eerste dagboekregel</A>

<a name="12"></a>
<P><B>Isla Margarita, Porlamar, Woensdag 12 April 2006</B>
<BR>Ik ben verhuisd. Ik woon bij <I>Se&ntilde;ora Alba</I>. Sterker, ik woon in haar eigen appartementje, want met de <I>Semana Santa</I> had ze alles verhuurd. Zij slaapt nu in het appartementje van haar moeder. Behelpen!
<BR>Het zijn 'inpandige' appartementen: Géén venster naar buiten, laat staan uitzicht. Het is daarom wat bedompt, maar de <I>airco</I> houdt de schijn op van frisheid.
<BR>De betere appartementjes zijn op de eerste &eacute;tage. Dat zijn er vijf. Voor gasten. Daar is uitzicht, en rechtstreekse ventilatie. Zodra een gast vertrekt, verhuis ik naar boven. Wellicht Zondag. Zolang dus behelpen! 
<BR>Gelukkig nog maar twaalf dagen tot "foetsie-foetsie Venezuela!!" 
(100 woorden)
<BR><a href="dagbk71.htm#subtop">terug eerste dagboekregel</A>

<a name="13"></a>
<P><B>Isla Margarita, Porlamar, Witte Donderdag 13 April 2006</B>
<BR>Ik werd op mijn wenken bediend. Ik kende het gerucht, maar ik had geen specifieke bron bij de hand toen ik eergisteren schreef dat, na Irak en Iran, Venezuela aan de beurt is. Het 'gerucht' wilde dat <I>Ch&aacute;vez</I> nucleaire ambities had, en dat Venezuela op het wensenlijstje van de VS-havikken stond. Irak was mislukt, maar sinds het memo van <I>Bush</I> aan <I>Blair</I> is uitgelekt dat hij in ieder geval, ook al zouden de  VN-onderzoekers met lege handen terugkomen, Irak zou aanvallen, weten we dat geruchten voldoende zijn voor deze havikken. En geruchten maken ze zelf. 
<BR>Het 'gerucht' is nu weer een stapje verder, want <I>Washington Times</I> wist eergisteren te melden dat 'hoge regeringsfunctionarissen' hebben bevestigd dat <I>Ch&aacute;vez</I> contacten onderhoudt met Iran om (1) samen militaire oefeningen te doen, en om (2) uranium van Iran te kopen. Bovendien is <I>Hamas</I> in gesprek met <I>Caracas</I> om fondsen te krijgen voor zijn nieuwe regering. Kortom, <I>Ch&aacute;vez</I> hoort bij de "as van het kwaad", en zal zeker "God's Toorn" oproepen in het persoon van zeuntje <I>Bush</I>. 
<BR>Er zijn mensen met gezond verstand die dit soort geruchten lacherig van de hand wijzen: "Die leugen-truc heeft hij één keer uitgehaald, het zal hem geen tweede keer lukken. Dit is gewoon t&egrave; doorzichtig. Zo'n expeditie krijgt hij er nóóit door".
<BR>Deze overweging was voor <I>Paul Krugman</I> de vorige week in <I>New York Times</I> aanleiding eens grondig op een rijtje te zetten welke informatie ter beschikking is. Ik heb dat artikel helaas niet apart gehouden, maar ik zal het alsnog opzoeken, en in mijn webarchief ter beschikking stellen.
<I><BR>Krugman</I> is er helemaal niet zo zeker van dat <I>Bush</I> het niet n&ograve;g een keer zal lappen, en dat hij goed kans maakt dat het hem nog lukt ook. 
<BR>Allereerst is er de persoonlijke motivatie --en die van zijn bentgenoten-- om het 'foutje' van Irak goed te maken. En verder zijn er grote groepen Amerikanen die de oorlog nog niet voldoende zat zijn. Die zouden <I>Bush</I> willen steunen het nog één keer te proberen om 'met alle macht' hun gezicht tegenover de wereld te redden. [Althans wat zij denken dat de wereld van hun denkt]. 
<BR>Het zou het verkiezingsresultaat naar <I>Bush</I> kunnen ombuigen. Zeuntje <I>Bush</I> zou tegen pappie <I>Bush</I>, die hem had afgeraden aan 'Irak' te beginnen, eens "Lekker puh!" kunnen zeggen. 
<BR>Deze bevlogen regering, met zijn 'goddelijke missie', zo maakt <I>Krugman</I> plausibel, is daar diepgaand mee bezig. Laten we dit niet lacherig afdoen. Hij is in staat ons dat wéér te lappen. Opletten dus. 
<BR>Deze 'goddelijke missionarissen' vinden dat de VS het 'goddelijk recht' hebben alle olievoorraden naar zich toe te halen. Precies zoals de Spaanse Koningen dat hadden om het Zuid-Amerikaanse goud naar Europa te slepen. Allemaal 'goddelijke rechten'. Héél gevaarlijk.
<BR><a href="dagbk71.htm#subtop">terug eerste dagboekregel</A>

<a name="14"></a>
<P><B>Isla Margarita, Porlamar, Goede Vrijdag 14 April 2006</B>
<BR>Het artikel van <I>Paul Krugman</I>, waar ik gisteren over schreef, heb ik teruggevonden en op mijn webarchief gezet. Het heet "<I>Yes He Would</I>". 
<BR>Het is het antwoord op de veelgehoorde opmerking --"<I>But he wouldn't do that</I>"-- tijdens de aanloop van de Irak-oorlog. De opmerking werd gemaakt vanuit het vertrouwen dat een president het Amerikaanse volk niet z&oacute;danig zou bedriegen. 
<I><BR>Bush</I> --en zijn bentgenoten-- gebruikten het ook om critici de mond te snoeren: "Hoe kun jij z&oacute; slecht denken over onze president".
<BR>Intussen weten we dat hij het w&eacute;l heeft gedaan. Dat hij bewust het Amerikaanse volk heeft belogen en bedrogen. Daarvoor is ruimschoots evidentie.
<BR>En nu horen we wéér die opmerking. Nu gaat het wéér over een oorlog --een bombardement voorlopig-- tegen Iran. 
<I><BR>Krugman</I> maakt aan de hand van een aantal recente uitspraken van hoge regeringsfunctionarissen duidelijk dat hetzelfde scenario van beschuldigingen en ontkenningen wordt gehanteerd als de vorige keer. Ook de samenhang --toen &egrave;n nu-- met mogelijke verkiezingsuitslagen komt aan de orde. Alles moet op alles worden gezet om te voorkomen dat de Democraten in November de meerderheid in het congres krijgen en dat straffe parlementaire onderzoekingen naar het gedrag van de <I>Bush</I>-regering worden ondernomen. Als hij tegen die tijd weer een "noodzakelijke" oorlog op zijn naam heeft staan, is die kans geringer.  Bovendien kan hij met een "succesvolle" oorlog, zijn oude oorlog "goedmaken".
<BR>Dit lijkt vergezocht, maar gegeven de combinatie van roekeloosheid en oneerlijkheid van Bush moeten we gewoon aannemen dat hij dáár op uit is. Dat hij de Amerikanen dat kunstje wéér zal flikken.
<BR>--"<I>Yes, he would</I>", schrijft <I>Krugman</I>. 
<BR>--"Gaan we nu wéér een tenen-krommende zomer tegemoet?"
<BR>--"Zal hij die Amerikanen wéér weten te bedriegen?" 
<BR>Het lijkt wel een <I>soap</I>.<FONT FACE="Trebuchet MS" SIZE=1> 
<BR>_________________________________________
<BR>Paul Krugman, Yes He Would, NYT, apr 10, 2006.pdf in mijn webarchief</FONT>
<BR><a href="dagbk71.htm#subtop">terug eerste dagboekregel</A>

<a name="15"></a>
<P><B>Isla Margarita, Porlamar (Venezuela), Paaszaterdag 15 April 2006, mijn zus Tini jarig!</B>
<BR>Een paar weken geleden zag ik --op een Zondag-- een boek in een &eacute;talage, maar toen ik het de andere dag wilde kopen was het  'uitverkocht'. Pas een paar dagen geleden kwam er nieuwe voorraad van deze onverwachte 'bestseller'. Het boek is van Maart 2006.
<BR>Het heet "<I>Ch&aacute;vez es derrotable</I>" [<I>Ch&aacute;vez</I> is verslaanbaar], met als ondertitel 'een nuchtere analyse'. Het is van een jonge (1979) journalist, <I>Pedro Pablo Pe&ntilde;aloza</I>, en wordt gepresenteerd als een aanzet voor een strategie van de oppositie om <I>Ch&aacute;vez</I> te verslaan. Het is inmiddels duidelijk geworden --althans voor een intelligente voorhoede-- dat <I>Ch&aacute;vez</I> *niet* met 'boe'-roepen of negeren van zijn plaats valt te branden.
<BR>Het eerste wat <I>Pe&ntilde;aloza</I> doet is aantonen dat <I>Ch&aacute;vez</I> héél goed de sociaal-demografische statistieken bijhoudt --'hij is daarin een mééster!'-- en dat hij niet-welgevallige populariteits-enqu&ecirc;tes *niet* naast zich neerlegt of ontkent, maar na grondige studie er zijn voordeel uit haalt. Van een bedreiging maakt hij een 'kans'. 'Daar kan de oppositie nog van leren', roept <I>Pe&ntilde;aloza</I> herhaaldelijk. 
<BR>Ik heb pas een paar hoofdstukken gelezen, en ik begin een beetje te begrijpen waarom de <I>coupe</I> van 2002 mislukte. De details worden nu toevallig van dag tot dag op TV gereconstrueerd want het begon 11 April. Het boek van <I>Pe&ntilde;aloza</I> geeft mij de cijfermatige achtergronden. Zonder d&aacute;t is het onbegrijpelijk hoe een spontane volkbeweging op gang kon komen die de <I>coupe</I>-plegers schielijk deed besluiten om <I>Ch&aacute;vez</I> vrij te laten, en hem zijn presidenti&euml;le macht terug te geven.
<BR>'Niemand' had door dat tot de jaren '80 de midden- en de hogere klasse 28% omvatte, en nu nog 4%. Onder de armoede-grens zaten toen 34%, nu 60%, en de geschoolde arbeidersklasse liep terug van 40% naar 23%.
<BR>De stem vóór <I>Ch&aacute;vez</I> is een duidelijke klasse-stem. Van de 30% van de bevolking die niet arm is, noch zich arm voelt, is 80% negatief over <I>Ch&aacute;vez</I>, en 20% positief. Voor de overigen is het vrijwel omgekeerd: 70% positief en 30% negatief.
<BR>Daar ligt --overigens-- voor <I>Pe&ntilde;aloza</I> een aangrijpingspunt voor de oppositie. Die 30% armen-tevens-ontevredenen komen voort uit t&egrave; hooggespannen verwachtingen. Weliswaar blijken de armen 30% re&euml;le inkomensvooruitgang te hebben geboekt [maar zijn nog steeds 'arm' statistisch gezien]. 
<BR>Velen zijn wakkergeschud, maar vooralsnog weinigen genieten van de '<I>missiones</I>' en andere activiteiten aan de basis op het platteland. Er is hóóp, maar ook valse hoop. Als de oppositie dáár wat aan zou doen?<FONT FACE="Trebuchet MS" SIZE=1> 
<BR>__________________________________
<BR>Pe&ntilde;aloza, Pedro Pablo, Ch&aacute;vez es derrotable, Ediciones Dulia, Caracas, Maart 2006, ISBN 980 6933 03 6 </FONT>
<BR><a href="dagbk71.htm#subtop">terug eerste dagboekregel</A>

<a name="16"></a>
<P><B>Isla Margarita, Porlamar (Venezuela), Paaszondag 16 April 2006</B>
<BR>Bij zoveel hooggespannen verwachtingen, schreef ik gisteren, is er natuurlijk veel ontevredenheid, want er is veel onvervulde hoop. Zou de oppositie dáár wat mee kunnen?
<BR>Inderdaad, dat is precies wat dag-dagelijks gebeurt in de kranten: Alsmaar verhalen over wat <I>Ch&aacute;vez</I> *niet* kan, maar w&egrave;l belooft. Of wat-nog-steeds-niet-deugt-in-dit-land. Dat is heel misleidend, en geeft de indruk dat <I>Ch&aacute;vez</I> met een vingerknip kan worden weggejaagd. 
<BR>Dat is wat ik óók dacht. Ondanks het vele goeds wat ik zag. Vooral aan de basis zag ik desondanks diepgeworteld enthousiasme. Maar <I>Pe&ntilde;aloza</I> (zie gisteren) toont aan dat dit soort  'diskwalificeren' niet werkt. 
<BR>Hij analyseert daarvoor oudere campagnes --ook regionale en lokale-- die er op uit waren <I>Ch&aacute;vez</I> te verslaan. Hij interviewt campagne-leiders en lijsttrekkers. Allemaal vol vertrouwen dat het zou kunnen, ondanks het gegroeide odium dat <I>Ch&aacute;vez</I> 'onverslaanbaar' is. Dat maakt de titel van het boek zo 'pikant'.
<BR>Maar toch verloren ze tegen <I>Ch&aacute;vez</I>. <I>Pe&ntilde;aloza</I> ontmaskert de 'rechtpraterige' redenen van die mislukkingen, en wijst op fundamentele fouten, van de strategie, van de onderliggende analyse van de toestand, en van de 'onbedoelde' effecten op de tegenstanders.
<BR>Al die akties van de oppositie wekten namelijk óók de indruk dat het ging om 'terug naar vroeger'. Dat klinkt goed in 'eigen parochie', maar raakt precies aan wat <I>Ch&aacute;vez</I> voorgoed in de Venezuelaanse politiek heeft achtergelaten: "Dit immens rijke land k&aacute;n en m&oacute;et veel doen aan de armoede". Hij heeft daarvan --voorlopig-- het patent. Dat is het geheim van de stille, langzame, maar gestadige, <I>Bolivariaanse Revolutie</I>. De oppositie komt niet aan de bak --en een verdeelde oppositie al helemáál niet-- als ze de armoede marginaliseren in hun politiek. Zo liggen de kaarten. 
<I><BR>Pe&ntilde;aloza</I> interviewde kopstukken en analysten van de oppositie: partijdige en niet-zo-partijdige. Hij doet ook zijn eigen 'huiswerk': Nuchtere analyse van opinie-peilingen en sociaal-demografische ontwikkelingen. De meest-gehoorde conclusie is: Met <I>Ch&aacute;vez</I> is de manier van regeren totáál veranderd. 
<BR>Als de oppositie hem wil verslaan, moeten ze "heel anders" regeren. <I>Pe&ntilde;aloza </I>geeft aanzetten voor vernieuwend denken. Dat vereist een lange weg van inzichtverandering bij "rechts", en "eenheid" in het nieuwe aanbod. Zover is het nog lang niet. Vooralsnog moet worden afgerekend met het oude rechtse denken. 
<BR>Als <I>Ch&aacute;vez</I> zich, bijvoorbeeld, zou ontpoppen als een autocratische en kwaadaardige dictator, dan zouden er weer heel andere kansen komen. Dat probeert men hem ook aan te wrijven, maar dat lukt niet zo best, want het vindt niet voldoende grond in de realiteit van zijn gedrag.
<BR><a href="dagbk71.htm#subtop">terug eerste dagboekregel</A>

<a name="17"></a>
<P><B>Isla Margarita, Porlamar (Venezuela), Paasmaandag 17 April 2006</B>
<BR>Het is nog vroeg. Het is doodstil in huis. Dat laatste is niet zo vanzelfsprekend, want normaal ronken hier een half dozijn airco's; van ieder appartementje één. Ik geniet van de stilte.
<BR>De stroom is uitgevallen. De zoveelste keer gedurende de paar dagen dat ik hier ben. Met die knutsel-verbindingen en de openliggende bedrading is het verbazingwekkend dat het niet vaker gebeurt.
<BR>De andere verbazing is dat mijn inpandige appartementje nu betrekkelijk koel is. De koele ochtendlucht wordt niet verpest door de warme uitblazingen van de overige airco's. 
<BR>De electrici&euml;n is zojuist gearriveerd; het lawaai zal z&oacute; wel weer beginnen. (100 woorden)
<BR><a href="dagbk71.htm#subtop">terug eerste dagboekregel</A>

<a name="18"></a>
<P><B>Isla Margarita, Porlamar (Venezuela), Dinsdag 18 April 2006</B>
<BR>Ik ben verhuisd. Ik zit nu op de boven&eacute;tage. De <I>Semana Santa</I>-gasten zijn vertrokken. Het eerste wat mij opviel was de koele ochtendlucht. Daar had ik gisteren al mee kennis gemaakt, omdat de stroom vrijwel de hele nacht was uitgevallen, en mijn inpandige appartementje niet meer verpest werd door warme uitblazingen. 
<BR>Vanaf het dakterras heb ik uitzicht op de structuur van deze wijk waar oorspronkelijk --verspreid in een soort duingebied-- min of meer idyllische huisjes en pensions lagen. Later kwam het haakse autowegenpatroon dat nu wordt ingevuld met hoogbouw en andere reusachtigheden. Je kunt nog n&egrave;t zien hoe het was. (100 woorden)
<BR><a href="dagbk71.htm#subtop">terug eerste dagboekregel</A>

<a name="19"></a>
<P><B>Isla Margarita, Porlamar (Venezuela), Woensdag 19 April 2006</B>
<BR>Gisteren heb ik <I>Pampatar</I> bezocht op mijn ochtendwandeling. Dat was de oorspronkelijke haven van <I>Isla Margarita</I>, nu vissersdorp. Er staat een prachtig gerestaureerd fort uit 1663 om deze oudste doorvoerhaven te verdedigen. 
<BR>In 1626 hadden Hollandse 'zeerovers' het eiland 'beroofd', en dat was niet de bedoeling van de Spaanse Koningen, want zij hadden de 'goddelijke rechten' in dat werelddeel. Dus toch maar een fort gebouwd.
<BR>Het heeft vier bolwerken en een droge gracht. Het heeft ook een kustbatterij met twaalf kanons uit de 18e eeuw die nog steeds niet zijn weggeroest. Het was een uur lopen, helemaal langs het strand. (100 woorden)
<BR><a href="dagbk71.htm#subtop">terug eerste dagboekregel</A>

<a name="20"></a>
<P><B>Isla Margarita, Porlamar (Venezuela), Donderdag 20 April 2006</B>
<BR>De zon staat hier om 1220 precies in het 'zuiden'. Dat moest ik afleiden uit zorgvuldige waarneming van de schaduwen van lantaarnpalen.
<BR>Maar wanneer gaat de zon van Zuid naar Noord? 23 Maart stond ze boven de evenaar. Dat is 28 dagen geleden. Wij zitten op 11 graden Noord. 
<BR>Wanneer precies?
<BR>Het werd een brein-'open'-breker. Ik moest mijn oude 'gonio' opfrissen. Krak-krak-krak. Op zoek naar ouderwetse <I>sinus</I>-tabellen ontdekte ik de <I>scientific calculator</I> van mijn Windows. Bijvoorbeeld.
<BR>Zo zit het: Vandaag arriveert ze op 10&#176; 50', morgen op 11&#176;
10'.
<BR>Ik zal er een leuke foto van maken. Precies om 1220. (100 woorden)
<BR><a href="dagbk71.htm#subtop">terug eerste dagboekregel</A>

<a name="21"></a>
<P><B>Isla Margarita, Porlamar (Venezuela), Vrijdag 21 April 2006</B>
<BR>De etikettering van verpakte etenswaren is een mengelmoes van VS- en Euro-tradities, en 'eigen kweek'. Soms ook lachwekkend. 
<BR>Zo staat op alle flessenwater een etiket dat nogal 'offici&euml;el' en 'Europees' aandoet, met 
<BR>&nbsp;&nbsp;&nbsp;&nbsp;&nbsp;"<B><FONT FACE="Trebuchet MS" SIZE=2>0 calorie&euml;n, 0% vet, 0% zout, 0% koolhydraten, 0% eiwitten</B></FONT>". 
<BR>De gebruikelijke Europese beschrijving van de mineralen die er w&egrave;l in zitten, ontbreekt meestal.
<BR>De leukste etiket staat op de spijsolie van het merk "<B><I>Vatel</I></B>":
<BR><FONT FACE="Trebuchet MS" SIZE=2><B>&nbsp;&nbsp;&nbsp;&nbsp;&nbsp;Ingredi&euml;nten: zonnebloempitolie en/of katoenzaadolie en/of soya-olie 
<BR>&nbsp;&nbsp;&nbsp;&nbsp;&nbsp;en/of sesamzaadolie en/of pinda-olie en/of palmolie en/of raapolie.</B></FONT>
<BR>Kortom, ieder partijtje olie dat deze fabrikant op de kop kan tikken is OK. En de Venezolanen slikken het! Nou-en-of! (100 woorden)
<BR><a href="dagbk71.htm#subtop">terug eerste dagboekregel</A>

<a name="22"></A>
<P><B>Isla Margarita, Porlamar (Venezuela), Zaterdag 22 April 2006</B>
<BR>Voor de oplettende wandelaar is het duidelijk als de zon precies vertikaal staat. Moeilijker is het z&oacute; op een foto te krijgen dat je het inééns ziet. 
<BR>Het vorig jaar, in <I>Iquique</I>, maakte ik een geslaagde foto van een palmboomtje. Ook maakte ik een foto van een hoekhuis met de schaduwen van de dakgoot aan beide kanten even breed. 
<BR>Dat was n&iacute;et zo sprekend.
<BR>Nu had ik het geluk een inspringende hoek van een ruw gepleisterde muur aan te treffen: Er was strijklicht op de haaks op elkaar staande muren. 
<BR>De foto zit nog op het rolletje. Geduldig afwachten dus. (100 woorden)
<BR><a href="dagbk71.htm#subtop">terug eerste dagboekregel</A>

<a name="23"></A>
<P><B>Isla Margarita, Porlamar (Venezuela), Zondag 23 April 2006</B>
<BR>Ziezo, eindelijk is het nog maar één nachtje slapen. Het was een beetje uitzitten van de tijd. Echt kontakt met Venezuela heb ik niet meer gekregen. Ik heb w&egrave;l aardige mensen ontmoet, en wat Ch&aacute;vez betreft had ik gelukkig het interessante boek van <I>Pe&ntilde;aloza</I> [zie 15 en 16 april]. 
<BR>Mijn prioriteit was véél wandelen, en goed voor mijn conditie zorgen. Het herstel is merkbaar. Alleen die concentratiestoornissen zijn taaier dan ik dacht.
<BR>Mijn actuele foto's kon ik niet publiceren --ik heb ze z&egrave;lf niet-eens gezien!-- maar ik amuseerde mij met nostalgische terugblikken op <I>M&eacute;rida</I> op mijn Spaanse en Franse blog. (100 woorden)
<BR><a href="dagbk71.htm#subtop">terug eerste dagboekregel</A>

<a name="24"></A>
<P><B>Isla Margarita, Porlamar (Venezuela), Maandag 24 April 2006, vertrekdag</B>
<BR>Ziezo, alles staat ingepakt, alleen de computer nog. Het is zes uur. Ik heb nog een uur vóór de taxi naar het vliegveld. Om kwart voor negen een korte vlucht naar <I>Caracas</I>, en dáár een lange dag wachten tot mijn vertrek naar <I>Madrid</I> om 1700. Non-stop.
<BR>Morgenvroeg aansluitend naar <I>Brussel</I>, waar Ghislaine mij staat op te wachten. Dat wordt 'feest' na vijf maanden!!
<BR>Gisteren heb ik nog een tochtje over dit deel van het eiland gemaakt, en daarna een afscheidsetentje met kennissen; buitenlanders, net als ik. 
<BR>Ik houd het hier voor gezien.
<BR>Dus<I>, Isla Margarita</I>, vaarwel! Zoek een andere toerist. (100 woorden)
<BR><a href="dagbk71.htm#subtop">terug eerste dagboekregel</A>

<a name="25"></A>
<P><B>Madrid, Barajas, Dindag 25 April 2006, 1035MET</B>
<BR>Ik baal dat het een lieve lust is. Volgens mijn eigen klok is het nog half vijf in de morgen, en volgens diezelfde klok kwam ik hier aan om half drie vannacht. Van nachtrust is dus niet veel gekomen, en ik hoopte tussen <I>Madrid</I> en <I>Brussel</I> nog wat slaap in te halen. 
<BR>Ondanks de vertraging --maar w&egrave;l met hollen-- zou ik de vlucht naar <I>Brussel</I> van 0910 nog hebben gehaald, maar toen ik ter plekke kwam,werd die opeens drie uur uitgesteld, en even later geannuleerd. 
<BR>Toen begon het &egrave;chte gezeik pas. De verschillende help-balies stuurden mij naar beide uiteinden van deze nieuwe hal voor een alternatieve vlucht. Daar klopte geen donder van, want één vlucht bestond niet, en de andere was intussen weg. En ik maar verwachtingsvol hollen.
<BR>Per slot wacht ik nu op een vlucht van 1250. Dus nog dik twee uur. Ik vertrek dus een uur later dan ik in <I>Brussel</I> had willen zijn.
<BR>Ik zit hier in een nieuwe hal van <I>Barajas</I>. Je moet er met een treintje heen. Ondergronds en automatisch. Met dubbele schuifduren. Zoiets als een 'horizontale lift'. <I>Lille</I> heeft dat al wat jaartjes.
<BR>Maar de nieuwe hal heeft voorzieningen-in-opbouw. Géén VIP-ruimte om even veilig te dommelen. Géén I-caf&eacute;. 
<BR>Zo, die gram ben ik kwijt. Misschien dan ik nu nog wat kan dommelen in een gewone stoel.
<BR><a href="dagbk71.htm#subtop">terug eerste dagboekregel</A>

<a name="26"></A>
<P><B>Eindhoven, NL, Woensdag 26 April 2006</B>
<BR>Gisteren haalde Ghislaine mij af in <I>Zaventem</I>. De vertraging vergaten we snel. We reden door een landschap met fruitbloesem en zon. Zo'n Nederlands-Belgische Aprildag had ik lang niet meegemaakt. Na een kort slaapje was ik klaar-klaar wakker, en vanmorgen sliep is als een blok een gat in de dag. De <I>jet lag</I> heeft toegeslagen. Daarna gingen we éérst sjoppen, dat hoort bij ons ritueel.
<BR>Ik schrijf dit stukje dus laat in de middag. Héél ongebruikelijk. Morgen moet ik op-en-af naar Parijs. Vervelend, maar onvermijdelijk. Dat ga ik dadelijk regelen. En ook wie ik verder nog kan ontmoeten de resterende dagen. (100 woorden)
<BR><a href="dagbk71.htm#subtop">terug eerste dagboekregel</A>

<a name="27"></A>
<P><B>Parijs, Gare du Nord, Donderdag 27 April 2006</B>
<BR>De missie is geslaagd. Ik zit in de <I>Thalys</I> van 1625, want ik heb mijn kaartje voor die van 1725 kunnen ruilen. We vertrekken z&oacute;. Vanmorgen vertrok ik een uur later dan bedoeld, vanavond een uur eerder.
<BR>Ik vier de goede afloop van een slecht begin. Vanmorgen moest ik mij om zes uur wreed laten wekken met twee wekkers. De <I>jet lag</I> achtervolgt mij nog steeds, en ik had tot tegen vier uur klaar-klaar-wakker gelegen. Vandaar die twee wekkers. Op een meer natuurlijke wijze zou ik vóór vijven fris wakker zijn geworden. Zodoende begon ik mijn dag als een zombie. Geen wonder dat ik in <I>Brussel</I> de <I>Zuidstatie</I> niet kon vinden en "een beetje verdwaalde" omdat ik een verkeerde tunnel in was gereden.
<BR>Dat leed is nu gelukkig geleden. Met de <I>menusier</I> heb ik een goede afspraak kunnen maken. Ik vreesde het ergste. Maar met wat creativiteit bleef het openbreken van die fraaie betimmering beperkt, en kunnen de loodgieters overal bij om het lek te zoeken. Ik heb meteen een afspraak gemaakt over de prijs, en een voorschot betaald. 
<BR>Voorlopig is die zaak "af". Terug naar de orde van de dag, en mijn <I>jet lag</I> uitzieken.
<BR><a href="dagbk71.htm#subtop">terug eerste dagboekregel</A>

<a name="28"></A>
<P><B>Eindhoven, NL, Vrijdag 28 April 2006</B>
<BR>Dromend dwaalde ik vannacht door tijd en ruimte zonder enig houvast. Het was de afbeelding van mijn <I>jet lag</I> en van mijn twee zwerftochten door <I>Brussel</I>, want gisteravond deed ik er een uur over om op De Ring te komen. [Ik moest aan <I>Dwaallichtjes</I> van <I>Elsschot</I> denken, maar dat was in <I>Antwerpen</I>.]
<BR>Maar voor het éérst sliep ik de kernuren van de nacht. Als een blok!
<BR>Toen ik uitgeslapen wakker werd --om vijf uur, mijn normale tijd en conditie-- bleef ik 'toch maar even liggen'. Toen was het opeens acht uur. 
<BR>Ik denk dat ik de <I>jet lag</I> heb ingehaald. (100 woorden)
<BR><a href="dagbk71.htm#subtop">terug eerste dagboekregel</A>

<a name="29"></A>
<P><B>Eindhoven, NL, Zaterdag 29 April 2006</B>
<BR>Vandaag is het nep-koninginnedag in NL. De klassieke vrije-markt "kan &egrave;cht niet" op Zondag in dit --nog steeds-- christelijke land. Daarom vandaag. Ik had er foto's van willen nemen, en óók van de kersenbloesem hier in de wijk, maar het is opeens betrokken, en het druilt. 
<BR>Gisteren dronk ik thee bij buurvrouw-vriendin Yvonne die mij met foto's en gedichtjes al jaren op de hoogte houdt van de flora van de wijk. Samen keken we naar haar rose-bloemige straat. 
<BR>Morgen ga ik naar Utrecht om Martine en de kleindochters op te halen voor een boswandeling in het Brabantse. Hopelijk zonder druilen. (100 woorden)
<BR><a href="dagbk71.htm#subtop">terug eerste dagboekregel</A>

<a name="30"></A>
<P><B>Eindhoven, NL, Zondag 30 April 2006</B>
<BR>Gisteravond brachten we door in een restaurant aan een van die traag stromende rivieren van de Bommelerwaard, niet ver van Zaltbommel. Ik genoot van het late avondlicht, het vergezicht, en de trage schemering over het weidelandschap. Het kontrast kon met het Amazonegebied kon niet groter zijn. Alleen dat trage stromen was de overeenkomst, maar dat was meer weten dan zien. 
<BR>Natuurlijk is het daar ook vele kilometers ver vlak. Water en aarde liggen er óók op gelijke hoogte. Hier bekeken we het landschap vanuit dijkhoogte en hadden vergezichten. Dáár vanuit een bootje, en je kijkt op tegen hoge groene muren. (100 woorden) 
<BR><a href="dagbk71.htm#subtop">terug eerste dagboekregel</A>

<P>Einde Mijn Dagboek van April 2006
<HR>
</td>
</tr>
</table></CENTER>
</body>
</html>

