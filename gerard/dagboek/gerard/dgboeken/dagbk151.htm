<html>
<a name="subtop"></A>
<title>Mijn Dagboek 151</title>
<body>
<center><table WIDTH="80%">
<tr>
<td>
<HR>
Dit is <a href="dagbk151.htm"><B>Dagboek 151</B></a>. Het loopt van 1 tot 31 december 2012 en begint met een eenvoudig vriendschapsgedicht van <I>Philip Sidney</I>. De maand begint en eindigt in <I>San Sebasti&aacute;n</I> en er wordt ook niet gereisd, maar mijn pogingen om naar het hier-en-nu te reizen komen wel aan de orde. Het lukte mij namelijk om de slapeloosheid en de hyper-nervositeit, die mij het hele jaar achtervolgde, in de greep te krijgen. Zo beschrijf ik mijn pogingen tot <I>onthaasting</I> en <I>micro-onthaasting</I> [7 8 9] die uitmonden in pogingen om '<I>Niets</I>' en '<I>Super-Niets</I>' te doen [26 27 28 29 31]. Alsof dat niet genoeg was, werd ik deze maand nog eens geteisterd door Kou, Koorts en Kiespijn [23 24]. Gelukkig zijn er prachtige zonsopgangen boven de zee op de kortste dagen van het jaar [14 16 20 30], en de [dwaal]sterren zorgen voor verdere bezinning [12 17 18]. Dichters komen vier keer aan de orde [1 2 21 22] waarvan een poging tot vertaling. Het wandelen komt er bekaaid vanaf terwijl ik per slot toch spierpijn heb [5 10 31]. Een keer sla ik mijn beurt over, en acht keer ontleed ik 'diversen': het proeven van jonge wijn [2], mijn beklag over <I>Yahoo</I> [4], de bosbranden op <I>La Gomera</I> [6], een nagekomen nadenkertje uit <I>Aix-en-Provence</I> [11], de wapencultuur van de VS [15, <I>Van Dale</I>'s Woord van het Jaar [19], de <I>Maya</I>-paniek [21], en mijn Kerstavond met <I>Ignacio</I>. Dat ik het vijf-en-twintig keer in 100 woorden doe, is zowel een symptoom van de onthaasting als een teken dat ik niet de <I>Zombie</I> ben geworden waar ik bang voor was [29]. Er zijn grote veranderingen op til: zie 2013.

<HR>
Index December 2012<BR>
<A href="dagbk151.htm#1">1,</A>
&nbsp;&nbsp;<A href="dagbk151.htm#2">2,</A>
&nbsp;&nbsp;<A href="dagbk151.htm#3">3,</A>
&nbsp;&nbsp;<A href="dagbk151.htm#4">4,</A>
&nbsp;&nbsp;<A href="dagbk151.htm#5">5,</A>
&nbsp;&nbsp;<A href="dagbk151.htm#6">6,</A>
&nbsp;&nbsp;<A href="dagbk151.htm#7">7,</A>
&nbsp;&nbsp;<A href="dagbk151.htm#8">8,</A>
&nbsp;&nbsp;<A href="dagbk151.htm#9">9,</A>
&nbsp;&nbsp;<A href="dagbk151.htm#10">10,</A>
&nbsp;&nbsp;<A href="dagbk151.htm#11">11,</A>
&nbsp;&nbsp;<A href="dagbk151.htm#12">12,</A>
&nbsp;&nbsp;<A href="dagbk151.htm#13">13,</A>
&nbsp;&nbsp;<A href="dagbk151.htm#14">14,</A>
&nbsp;&nbsp;<A href="dagbk151.htm#15">15,</A>
&nbsp;&nbsp;<A href="dagbk151.htm#16">16,</A><BR>
<A href="dagbk151.htm#17">17,</A>
&nbsp;&nbsp;<A href="dagbk151.htm#18">18,</A>
&nbsp;&nbsp;<A href="dagbk151.htm#19">19,</A>
&nbsp;&nbsp;<A href="dagbk151.htm#20">20,</A>
&nbsp;&nbsp;<A href="dagbk151.htm#21">21,</A>
&nbsp;&nbsp;<A href="dagbk151.htm#22">22,</A>
&nbsp;&nbsp;<A href="dagbk151.htm#23">23,</A>
&nbsp;&nbsp;<A href="dagbk151.htm#24">24,</A>
&nbsp;&nbsp;<A href="dagbk151.htm#25">25,</A>
&nbsp;&nbsp;<A href="dagbk151.htm#26">26,</A>
&nbsp;&nbsp;<A href="dagbk151.htm#27">27,</A>
&nbsp;&nbsp;<A href="dagbk151.htm#28">28,</A>
&nbsp;&nbsp;<A href="dagbk151.htm#29">29,</A>
&nbsp;&nbsp;<A href="dagbk151.htm#30">30,</A>
&nbsp;&nbsp;<A href="dagbk151.htm#31">31.</A>
<HR>
<a name="1"></a>
<P><B>San Sebasti&aacute;n de La Gomera, Zaterdag 1 December 2012</B>
<BR>Gisteren, op de geboortedag van <I>Philip Sidney</I> (1554-1586) verscheen op <I>A Poem A Day</I> een eenvoudig gedicht van hem onder de titel <I>A Ditty</I>. Volgens <I>Merriam-Webster</I> is <I>ditty an especially simple and unaffected song</I>. Dat geldt inderdaad voor dit eenvoudige liefdesgedicht, of 'vriendschapsgedicht'.
<BR><BR><CENTER><FONT FACE="Trebuchet MS, sans-serif" SIZE=3><B>
My true-love hath my heart, and I have his,
<BR>By just exchange one to the other given:
<BR>I hold his dear, and mine he cannot miss,
<BR>There never was a better bargain driven:
<BR>My true-love hath my heart, and I have his.
<BR>
<BR>His heart in me keeps him and me in one,
<BR>My heart in him his thoughts and senses guides:
<BR>He loves my heart, for once it was his own,
<BR>I cherish his because in me it bides:
<BR>My true-love hath my heart, and I have his.</B></FONT></center>
<BR>
<BR><I>Philip Sidney</I> was een tijdgenoot van <I>Shakespeare</I> (1564-1616) en zij worden als de belangrijkste dichters van die periode beschouwd. Maar hun leven was heel anders. <I>Sidney</I> was diplomaat, hoveling en soldaat. Hij sneuvelde in de slag bij <I>Zutphen</I> in 1586 waar hij met een compagnie cavaleristen een Spaans konvooi voor de ravitaillering van
die stad aanviel. <I>Sidney</I> was namelijk deel van de Engelse steun die onder leiding van <I>Robert Dudley, Earl of Leicester</I> aan 'onze' tachtigjarige oorlog was gegeven door <I>Elizabeth I</I>. 
<BR>Het is inderdaad een simpel gedicht, en je ziet dat het om mannenliefde gaat. De geliefden ruilen hun harten. Dat homo-erotische zie je ook bij <I>Shakespeare</I>. In de correspondentie van <I>Sidney</I> met zijn mentor <I>Hubert Languet</I>, waarmee hij een intensieve vriendschap had, citeren ze de uitspraak van <I>Cicero</I> uit <I>De Amicitia</I>: <I>&quot;Friendship
is the salt and spice of life.&quot;</I> Deze '<I>ditty</I>' is daarom een vriendschapsgedicht.
<BR><I>Sidney</I> wilde niet dat tijdens zijn leven zijn werk werd gepubliceerd. Hij schreef het voor zijn eigen genoegen, en voor dat van zijn vrienden. Nobele gedachten ontwikkelen was zijn oplossing voor 'eenzaamheid', want hij schreef: <I>&quot;They are never alone that are accompanied with noble thoughts&quot;</I>.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_________________________
<BR>Het gedicht: http://www.poemflow.com/1696
<BR>Biografie van Sir Phillip SIDNEY, Knight: http://www.tudorplace.com.ar/Bios/PhillipSidney(Sir).htm
<BR>Citaat Cicero: The Gay Love Letters of Sir Philip Sidney and Hubert Languet: http://rictornorton.co.uk/languet.htm   </FONT>
<BR><a href="dagbk151.htm#subtop">terug eerste dagboekregel</A>

<a name="2"></a>
<P><B>San Sebasti&aacute;n de La Gomera, Zondag 2 December 2012</B>
<BR>Vrijdag was het niet alleen de geboortedag van <I>Philip Sidney</I>, maar hier in Spanje, speciaal op de <I>Canarias</I>, is het feest van <I>San Andr&eacute;s</I>. In <I>San Sebasti&aacute;n</I> wordt er niet veel werk van gemaakt, maar in <I>Hermigua</I>, aan de Noordoostkant van het eiland waar het vochtiger is, was het een belangrijk feest van de gemeenschap dat gevierd wordt met gepofte kastanjes. Die groeien daar, net als de zwam '<I>nacida</I>' of '<I>turma</I>'. Dat is een soort truffel, <I>Rhizopogon roseolus</I>, die in NL '<I>geelroze vezeltruffel</I>' heet. Die staan dan ook op het menu. Beide vruchten totaal onbekend aan onze droge [woestijn]kant.
<BR>Maar het gaat eigenlijk om de wijn. De <I>most</I> van een paar maanden oud is dan wijn geworden. Het rijmpje zegt "<I>Por San Andr&eacute;s, el mosto vino &eacute;s</I>", (met Sint Andreas is de most wijn). Dat moet worden gevierd, de wijnkelders gaan open.
Het gaat dan om de oorspronkelijke wijn van het eiland. Die was ook maar een paar maanden houdbaar. Niemand vond dat een probleem. Nu is de wijnproductie gericht op houdbare wijnen in internationale stijl. Die speciale wijn bestaat praktisch niet meer. Toen ik in <I>Hermigua</I> woonde, heb ik die fruitig-geurige wijn nog wel geproefd, maar nu moet je een <I>insider</I> zijn om er aan te komen.
<BR><I>Margarita</I> had Vrijdag een <I>last minute</I> idee om <I>San Andr&eacute;s</I> te vieren en nodigde, ook op het laatste moment dus, mij en nog twee vrienden uit om bij haar gepofte kastanjes te komen eten. Maar voor de rest van het feest moesten we zelf een-en-ander meenemen.
<BR>Het werd heel gezellig met z'n vieren; en heel laat.
<BR><a href="dagbk151.htm#subtop">terug eerste dagboekregel</A>

<a name="3"></a>
<P><B>San Sebasti&aacute;n de La Gomera, Maandag 3 December 2012</B>
<BR>Het gedicht van vanmorgen schijnt over de eeuwigheid te gaan; althans dat belooft de titel. Het gaat echter meer over het 'hier en nu'. Een beschrijving, een pleidooi bijna, van het 'nu': "<I>Only there is now, and the wind in the grass</I>".
<BR>De auteur, <I>Archibald MacLeish</I>, was een carri&egrave;reman die daarnaast ook dichtte. Hij
sleepte intussen wel enkele <I>Pulitzers</I> in de wacht. Heel gevarieerd allemaal: In WOI, aan het westelijk front, zowel ambulance chauffeur als kapitein bij de artillerie.
<BR>Van 1923 tot 1928 onderbreekt hij zijn carri&egrave;re en trekt naar Parijs en verkeerde met zijn vrouw in dezelfde kringen waar ook <I>Gertrude Stein</I> en <I>Ernest Hemingway</I> leefden.
<BR>Zijn ambtelijke carri&egrave;re betrof de Amerikaanse nationale bibliotheek, de <I>Library of Congress</I> waar hij een van de meest markante "<I>Librarian of Congress</I>" was wegens de professionalisering die hij aanbracht.
In de tijd van het <I>McCarthyism</I> kwam hij nog onder vuur als '<I>fellow traveller</I>'. Inderdaad, heel gevarieerd. En dat alles slechts in het enkele ogenblik van het hier-en-nu.
<BR>Hier is het gedicht dat <I>A Poem A Day</I> van hem gisteren rondstuurde:
<blockquote><FONT FACE="Trebuchet MS, sans-serif" SIZE=3><B>
An Eternity
<BR>
<BR>There is no dusk to be,
<BR>&nbsp;&nbsp;&nbsp;There is no dawn that was,
<BR>Only there's now, and now,
<BR>&nbsp;&nbsp;&nbsp;And the wind in the grass.
<BR>
<BR>Days I remember of
<BR>&nbsp;&nbsp;&nbsp;Now in my heart, are now;
<BR>Days that I dream will bloom
<BR>&nbsp;&nbsp;&nbsp;White peach bough.
<BR>
<BR>Dying shall never be
<BR>&nbsp;&nbsp;&nbsp;Now in the windy grass;
<BR>Now under shooken leaves
<BR>&nbsp;&nbsp;&nbsp;Death never was.</B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">______________________
<BR>Het gedicht: http://www.poemflow.com/1698
<BR>De dichter: http://en.wikipedia.org/wiki/Archibald_MacLeish   </FONT>
<BR><a href="dagbk151.htm#subtop">terug eerste dagboekregel</A>

<a name="4"></a>
<P><B>San Sebasti&aacute;n de La Gomera, Dinsdag 4 December 2012</B>
<BR>Ik moet vandaag mijn nood eens klagen over <I>Yahoo</I>. Een paar jaar geleden vond ik daar een betrouwbare agenda voor mijn verjaardagen. Zeven dagen tevoren kreeg ik een e-mail. Een paar maanden geleden bleven die meldingen uit, en ik ontdekte dat ze de jaarlijkse meldingen 'weggeorganiseerd' hadden. Braaf corrigeerde ik mijn 102[!] verjaardagen om nu te ontdekken dat de correcties w&eacute;&eacute;r zijn verdwenen.
<BR>N&ograve;g vervelender: Als ik de betrokken vakjes aanklik worden ze niet onthouden. Ik denk dat <I>Yahoo</I> naar de psychiater moet. Als ik de financi&euml;le persberichten lees ...
<BR>Maar intussen zoek ik een betrouwbare vervanger. Wie? Waar? Hoe? <BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="5"></a>
<P><B>San Sebasti&aacute;n de La Gomera, 5 December 2012, Mineke jarig</B>
<BR>De stormen die het eiland teisterden sinds mijn terugkomst, en die de oorzaak waren van het annuleren van de vluchten, zijn vrij snel verdwenen na het weekend. Toen regende het al niet meer, en na het weekend was het opeens windstil.
<BR>Ik heb zojuist een weer wandeling gemaakt langs de slingerende weg langs de zee die ik vaker heb genoemd. Lekker rustig opeens. Zondag nog moest ik optornen tegen harde wind met van die stoten die je bulderend hoort aankomen. Ik ben toen halfweg omgekeerd. Ik was toen ruim boven mijn 'energiebudget' voor een normale wandeling. <BR>Zoals die van vanavond. (100 woorden)
<BR><a href="dagbk151.htm#subtop">terug eerste dagboekregel</A>

<a name="6"></a>
<P><B>San Sebasti&aacute;n de La Gomera, Donderdag 6 December 2012, <BR>Hettie en Margreet jarig</B>
<BR>In Augustus woedden er hevige bosbranden hier op het eiland die ruimschoots de wereldpers haalden, onder andere omdat het na twee weken opnieuw begon, n&egrave;t nadat de speciale militaire brigade voor zulke calamiteiten terug was op het vasteland. Het signaal 'vuur meester' was te vroeg gegeven. Opnieuw invliegen dus van mankracht, speciaal materieel en van de '<I>canadairs</I>' zoals deze spectaculaire blusvliegtuigen in Frankrijk heten. Onoffici&euml;el hier ook, maar de krant noemt ze '<I>hidroaviones</I>'. [Engels: '<I>water bomber</I>'.] 
<BR>Vandaag is een nationale feestdag, en vrijwilligers kwamen bijeen voor herbeplanting. Overmorgen is een kerkelijke feestdag en het is gebruik om de tussengelegen 'brugdag' ook vrij te nemen. Ook de komende weekenden loopt de actie door. Ik dacht mee te doen, maar ik moet mij nog inperken met dat soort klussen. Maar <I>Margarita</I> deed mee en ik kreeg verslag. 
<BR>Volgens de bosbouwers zal het allergrootste deel van het verloren bos zich vanzelf herstellen. De plekken waar dat waarschijnlijk niet zal gebeuren, omdat de wortels teveel vernield zijn, hebben de bosbouwers gemarkeerd. Op een van die plekken heb ik het vorig jaar November met <I>Margarita</I> en andere vrienden nog een grote wandeling gemaakt. Precies op die plek heeft zij vandaag gewerkt met 32 vrijwilligers. Ze hebben samen meer dat 300 '<I>hayas</I>' geplant, een soort haagbeuk. De bosbouwers hadden ook de precieze plekken gemarkeerd. Niet allemaal even gemakkelijke plekken want het is een sterk hellend terrein, met een rotsige ondergrond. Het was een hele klus, en de vrijwilligers gingen dan ook 'moe en voldaan' naar huis. 
<BR><a href="dagbk151.htm#subtop">terug eerste dagboekregel</A>

<a name="7"></a>
<P><B>San Sebasti&aacute;n de La Gomera, Vrijdag 7 December 2012</B>
<BR>Na zoveel maanden treurnis over mijn aanhoudende slapeloosheid [met een enkel succesje dat snel werd achterhaald], kan ik nu de verheugende mededeling doen dat het geleidelijk beter gaat en stabieler wordt. Er begint zich een nieuwe horizon af te tekenen. Het inslapen moet nog steeds 'bevochten' worden, en bij dat ritueel hoort ook naar het balkon gaan en naar de sterren kijken. Zes of acht keer per nacht. Maar ik krijg vaardigheid. Misschien wordt het wel een 'goede gewoonte'.
<BR>Het probleem van overdag is nog niet opgelost. Met 'zorgvuldig nietsdoen' zorg ik voor een totaal 'onthaast' gemoed. Dat is voorwaarde. <BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="8"></a>
<P><B>San Sebasti&aacute;n de La Gomera, Zaterdag 8 December 2012</B>
<BR>Gisteren beschreef ik mijn nachtelijke successen, maar noemde een 'totaal onthaast gemoed' daarvoor als voorwaarde. Dat viel tegen, ik wist niet dat het zo diep zat. Overdag, en ook 's nachts, liet ik hele volzinnen vrolijk door mijn hoofd gieren. Dat was heel inspirerend en creatief. Die gewoonte zit heel diep. Met lange wandelingen waaide ik leeg, en werd fysiek lekker moe, zodat ik goed sliep. Nu moet ik voor alles meer agenda-tijd nemen. Ik noem dat <I>macro-onthaasting</I>. 
<BR>Maar er is ook <I>micro-onthaasting</I>. Een andere dagorde is daarvoor niet voldoende. Het zit dieper. Daar weet ik nog niet goed raad mee. <BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="9"></a>
<P><B>San Sebasti&aacute;n de La Gomera, Zondag 9 December 2012</B>
<BR>Een van de middelen die ik gebruik om het 'gekakel van de geest' te stoppen is tekenen. Tekenen is een woordloze bezigheid. Tekenen is mijn oude hobby, maar nu voel ik mij totaal onthand: "Hoe deed ik dat ook weer?" Z&oacute;&oacute;&oacute;&oacute; lang is het geleden dat ik gemakkelijk een 'nette krabbel' op papier kon zetten.
<BR>Maar iedere onhandige poging om nu een 'nette krabbel' op papier te krijgen, herinnert mij dan de uitspraak van een zelfleerder: "Als je aan het eind van een karwei weet hoe je het had moeten doen, dan heb je wat geleerd". Dat is heel troostend. (100 woorden)
<BR><a href="dagbk151.htm#subtop">terug eerste dagboekregel</A>

<a name="10"></a>
<P><B>San Sebasti&aacute;n de La Gomera, Maandag 10 December 2012</B>
<BR>Met het inperken van de grootte van de wandelingen omdat mijn uithoudingsvermogen nog niet 'je dat' is, moet ik w&egrave;l zorgen dat mijn wandelervaring op 'steile stenige bergpaden' intact blijft. En ook de juiste --snelle-- reactie als het bijna fout gaat. Anders ga je <I>roetsjen</I> ... of erger. 
<BR>Mijn wandelingen vlak bij huis leveren dat niet, maar gelukkig kon ik gisteren het steile stuk van het ezelpad lopen dat door de oudste tunnel van het eiland buiten gebruik is gesteld. <BR>H&eacute;&eacute;l steil inderdaad. 2,7km. 40 minuten omhoog, 25 minuten omlaag, en toen terug door die tunnel van 514meter!! Prachtig! (100 woorden) 
<BR><a href="dagbk151.htm#subtop">terug eerste dagboekregel</A>

<a name="11"></a>
<P><B>San Sebasti&aacute;n de La Gomera, Dinsdag 11 December 2012</B>
<BR>In het nogal verscholen gelegen <I>Mus&eacute;e du Th&eacute;&acirc;tre</I> in <I>Aix-en-Provence</I>, dat ik in Augustus met Ghislaine bezocht, was een tentoonstelling van theaterkleding. Daar noteerde de volgende curieuze tekst, een echt nadenkertje: 
<BR><center><I>L'art de d&eacute;tournement est une constante<BR>dans la fabrication du costume de th&eacute;&acirc;tre</I></center> 
<BR>[Misleiding is een constante factor bij het maken van theaterkleding].
<BR>"Waarop is die uitspraak nog meer van toepassing?", vroeg ik mij af. 
<BR>"De wereld is een schouwtoneel", dichtte <I>Vondel</I> al, maar ik struikel vaak over de systematische mis-informatie van de massareclame, en bedacht:  
<BR><BR><I><center>L'art de d&eacute;tournement est une constante<BR>dans la publicit&eacute; des biens de consommation</I></center>
(100 woorden)
<BR><a href="dagbk151.htm#subtop">terug eerste dagboekregel</A>

<a name="12"></a>
<P><B>San Sebasti&aacute;n de La Gomera, Woensdag 12 December 2012</B>
<BR>Vannacht zag ik <I>Canopus</I> en het sterrenbeeld <I>Carina</I> weer vaak. Het was een terugslag in de nachtelijke successen waar ik Zaterdag over schreef. Niet alleen de sterrenhemel geeft mij steun, ook het lezen van enkele regels <I>Krishnamurti</I> helpen. In het ergste geval grijp ik naar een <I>Sudoku</I>, maar dat is een paardenmiddel.
<BR>Volgens <I>Krishnamurti</I> is er geen methode voor meditatie; hij beschrijft wat je overkomt als je stilstaat "bij wat is". Zoals ik vannacht las: 
<BR>--"<I>Het was schoonheid die denken en voelen te boven ging. Het had geen vorm gekregen op linnen, in woorden of in marmer</I>".<BR>Pure schoonheid. (100 woorden)
<BR><a href="dagbk151.htm#subtop">terug eerste dagboekregel</A>

<a name="13"></a>
<P><B>San Sebasti&aacute;n de La Gomera, Donderdag 13 December 2012</B>
<BR>Vandaag geen column.
<BR><a href="dagbk151.htm#subtop">terug eerste dagboekregel</A>

<a name="14"></a>
<P><B>San Sebasti&aacute;n de La Gomera, Vrijdag 14 December 2012</B>
<BR>De laatste dagen is de Zuidoostelijke horizon helemaal schoon, en rijst de zon direct uit de zee omhoog. Dat is een prachtig gezicht. Heel anders dan het kiekeboe spelen met de horizonwolken die er blozende gouden randjes van krijgen. Gisteren en vanmorgen zag ik het aankomen, en stond op wacht om de lichtflits te zien van het eerste segmentje zon dat boven de zee uitspringt. Prachtig en onfotografeerbaar. Een intiem genot.
<BR>Vanaf begin November komt de zon boven de zee op. In de vroege herfst en in de zomer komt hij op boven het buureiland <I>Tenerife</I>. Dat is w&eacute;&eacute;r anders. (100 woorden)
<BR><a href="dagbk151.htm#subtop">terug eerste dagboekregel</A>

<a name="15"></a>
<P><B>San Sebasti&aacute;n de La Gomera, Zaterdag 15 December 2012</B>
<BR>Ik lees in de <I>Sueddeutsche</I> vanmorgen van de amokschutter in <I>Newton, Connecticut</I>. 26 doden. Er komt een debat over strengere wapenwetten.
<BR>Strengere wapenwetten? Jazeker!! Ik ken de uitkomst al: Alle leraren hadden gewapend moeten zijn. Zij hadden de kinderen kunnen verdedigen. Dat wordt de nieuwe wet. Inderdaad 'strenger'. 
<BR>Tot een leraar amok maakt. Dan komt er w&eacute;&eacute;r een debat over strengere wapenwetten. 
<BR>Strengere wetten? Jazeker!! Ik ken de uitkomst al: Alle kinderen moeten gewapend zijn. Zij hadden die amokleraar op tijd kunnen doden. 
<BR>Dat is pas goed voor de wapenindustrie!!
<BR>De neokapitalistische religie heeft daar geen problemen mee. Ik wel. <BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="16"></a>
<P><B>San Sebasti&aacute;n de La Gomera, Zondag 16 December 2012</B>
<BR>Vanmorgen, v&oacute;&oacute;r de zon op kwam, was de hemel wolkeloos. Aan de Zuidoostelijke horizon waren passaatwolken die een kiertje lieten boven de zee. Om precies tien voor acht brak de zon door dat kiertje. Zonder de flits die mij eergisteren zo had getroffen. Daarvoor was de horizon kennelijk niet schoon genoeg.
<BR>De rode zon bleef beperkt tot een streepje, want de bovenste helft verdween meteen achter de passaatwolk. Toen kwam er weer een gloeiend-rode zonnestreep die verdween achter de laatste passaatwolk. 
<BR>Om 08:05 brak de zon door naar de wolkeloze hemel vanachter een wolk met stralende gouden franjes. Mooi toch? (100 woorden)
<BR><a href="dagbk151.htm#subtop">terug eerste dagboekregel</A>

<a name="17"></a>
<P><B>San Sebasti&aacute;n de La Gomera, Maandag 17 December 2012</B>
<BR>Vanmorgen om zeven uur was de hemel al behoorlijk licht, maar <I>Venus</I> was nog duidelijk zichtbaar. Dat is de nu de morgenster-van-dienst. Al vanaf de zomer. Ik keek naar mijn winterzeshoek, zoals altijd. In het Westen zag ik nog &eacute;&eacute;n heldere ster. Om 07:10 precies verdween die achter de horizon. Dat moet <I>Jupiter</I> zijn geweest. 
<BR>Ik herinner mij de beschrijvingen die ik in Juli en Augustus deed over de 'dwaalsterren' <I>Jupiter</I> en <I>Venus</I>. Hoe <I>Jupiter, Aldebaran</I> en <I>Venus</I> bij elkaar stonden. Hoe <I>Jupiter</I> mooi dicht bij <I>Aldebaran</I> bleef, en <I>Venus</I> afzakte. 
<BR>Nu is <I>Jupiter</I> avondster, en <I>Venus</I> [nog steeds] morgenster. (100 woorden)
<BR><a href="dagbk151.htm#subtop">terug eerste dagboekregel</A>

<a name="18"></a>
<P><B>San Sebasti&aacute;n de La Gomera, Dinsdag 18 December 2012</B>
<BR>Gisteren schreef ik al twijfelend of ik wel <I>Jupiter</I> zag verdwijnen achter de rotswand die de stad aan het Zuidwesten afsluit. Vanmorgen had ik geluk. De Westelijke hemel was schoner dan gisteren. Ik zag nog de helft van de winterzeshoek v&oacute;&oacute;r het ondergaan. Zelfs <I>Aldebaran</I> en <I>Jupiter</I>. Daarvoor moest ik op het balkonmuurtje klauteren, want het uitzicht in die richting wordt belemmerd door het dak van mijn buurman.<BR>Zo zag ik ook eens het ondergaan van "<I>Orion, and all that</I>", die ik 's avonds zo mooi zie opkomen. <I>Sirius</I>, [niet <I>Jupiter</I>!], verdween precies 07:06. Zoals het hoort; vier minuten vroeger. (100 woorden)
<BR><a href="dagbk151.htm#subtop">terug eerste dagboekregel</A>

<a name="19"></a>
<P><B>San Sebasti&aacute;n de La Gomera, Woensdag 19 December 2012</B>
<BR>30 November schreef ik over het Woord Van Het Jaar, een verkiezing die door <I>Van Dale</I> wordt georganiseerd. Ik vond <I>religiestress</I> de aardigste, maar die heeft het niet gehaald. Zelfs niet bij de eerste drie. De winnaar was <I>project X-feest</I> met de weinig overtuigende meerderheid van 17%. De hoofdredacteur, in zijn toelichting, betwijfelde zelfs of dat woord lang zal overleven. 
<BR>Nee dan in Belgi&euml;. Daar vond ik <I>frietchinees</I> de aardigste en die heeft het gehaald met 36%. Dergelijke overtuigende meerderheden waren ook te vinden in de subcategorie jeugdtaal [<I>whappen</I> met 31%] en politiek [<I>weglooppoliticus</I> met 45%] 
<BR>Heel boeiend. Vlug kijken!! (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>______________________
<BR>http://woordvanhetjaar.vandale.nl/, http://woordvanhetjaar.vandale.be/   </FONT>
<BR><a href="dagbk151.htm#subtop">terug eerste dagboekregel</A>

<a name="20"></a>
<P><B>San Sebasti&aacute;n de La Gomera, Donderdag 20 December 2012</B>
<BR>Gisteren was de horizon brandschoon. De zon kondigde zich slechts aan door het langzaam lichter worden van de hele hemel. Pas op het laatst was er een smalle donkerrode streep aan de horizon die tenslotte een paar keer flitste. Stilletjes rees een donkerrode bal boven de zee. Langzaam werd het een vuurbal die pijn deed aan mijn ogen.
<BR>Hoe anders vanmorgen. De horizon was bewolkt. Lang voor de zon verscheen kon je aan de stralend rode wolkenranden zien waar de zon tevoorschijn moest komen. De zon kwam op als een popzangeres op een festival. Met veel fanfare. Gisteren niet z&oacute;. (100 woorden)
<BR><a href="dagbk151.htm#subtop">terug eerste dagboekregel</A>

<a name="21"></a>
<P><B>San Sebasti&aacute;n de La Gomera, Vrijdag 21 December 2012</B>
<BR>Vandaag had de wereld moeten vergaan volgens een overtuiging die gedragen wordt door oude <I>Maya</I>-teksten, tachtiger jaren '<I>new age</I>' spiritualiteit, en oude Christelijke opvattingen. Zo ongeveer staat het in een BBC-lezing [je kunt er <I>podcasts</I> van downloaden] waar soortgelijke voorspellingen van de laatste anderhalve eeuw de revue passeren. Het is mij niet helemaal duidelijk waarom het plaatsje <I>Bugarach</I>, of preciezer de <I>Pic de Bugarach</I>, gekozen is als plek die aan de wereldondergang van vandaag zal ontsnappen. Er is inderdaad een geologische eigenaardigheid die UFO-minnaars al veel
langer inspireerde.
<BR>Een andere BBC-spreker zei: &quot;<I>People place significance on calendars even though they're a completely arbitrary concept invented by people themselves</I>&quot;. Hij ziet echter over het hoofd dat deze mensen --anders dan hij, <I>Descartes</I>, en vele anderen-- geloven dat ze door bovennatuurlijke krachten worden gedreven; die uitvinding dus ook.
<BR>Het plaatsje <I>Bugarach</I> ligt dicht bij <I>Cessenon sur Orb</I> in ons buurdepartement <I>Aude</I>. Het is 123km bij ons vandaan, en 60km pal Zuid van <I>Carcassonne</I>.
<BR>Intussen wordt het dorp al een jaar bezocht door deze doemdenkers. De burgemeester vreesde massa-zelfmoorden of andere ongein, maar van dergelijke 'Haren'se toestanden' [of <I>project X-feest</I> toestanden] heb ik tot nu toe niet vernomen.
<BR>Ik zou het hele onderwerp niet hebben aangeraakt als ik vandaag bij <I>A-Poem-A-Day</I> niet een heel eenvoudig gedichtje had aangetroffen dat de redactie kennelijk voor deze dag had uitgezocht. Het is van <I>Robert Frost</I> (1874-1963) die bekend is om zijn eenvoudige taalgebruik. Ik heb eerder iets van hem aangehaald. Terloops laat hij nog een nadenkertje achter over de rol van 'haat' in deze wereld.
<blockquote><FONT FACE="Trebuchet MS, sans-serif" SIZE=3><B>Fire and Ice 
<BR>
<BR>Some say the world will end in fire,
<BR>Some say in ice.
<BR>From what I've tasted of desire
<BR>I hold with those who favor fire.
<BR>But if it had to perish twice,
<BR>I think I know enough of hate
<BR>To know that for destruction ice
<BR>Is also great
<BR>And would suffice.</B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">________________________
<BR>Fire and Ice: http://www.poemflow.com/1716 en http://www.poemflow.com/1716#
<BR>Pic de Bugarach: http://en.wikipedia.org/wiki/Pic_de_Bugarach, met gegevens over de esoterische belangstelling ervoor.
<BR>Dr Geoffrey Braswell University of California, San Diego: 
<BR>End of the world: The 2012 'Maya' prophesy is one of many: http://www.bbc.co.uk/religion/0/20755401
<BR>Local correspondent BBC: French village of Bugarach spooked by doomsday cults
<BR>http://news.bbc.co.uk/2/hi/programmes/from_our_own_correspondent/9531861.stm
<BR>Robert Frost, Dust of Snow, 5 februari 2012. </FONT>
<BR><a href="dagbk151.htm#subtop">terug eerste dagboekregel</A>

<a name="22"></A>
<P><B>San Sebasti&aacute;n de La Gomera, Zaterdag 22 December 2012</B>
<BR>Wat mij gisteren had getroffen was het contrast tussen het 'zeker weten' van <I>Maya</I>-kalender aanhangers tegenover de simpele, maar re&euml;le speculatie van <I>Robert Frost</I> gebaseerd op eigen waarneming van de menselijke natuur. 
<BR>Daarom kom ik er op terug met deze vertaalpoging.
<CENTER><FONT FACE="Trebuchet MS, sans-serif" SIZE=3><B>Vuur en IJs
<BR>
<BR>Volgens de een gaat de wereld
<BR>ten onder aan vuur.
<BR>Volgens de ander aan ijs.
<BR>
<BR>Met wat ik weet 
<BR>van brandend verlangen,
<BR>hou ik het met die van vuur.
<BR>
<BR>Maar... 
<BR>--als de wereld nog eens moet vergaan--
<BR>dan...
<BR>--met wat ik weet van kille haat--
<BR>is ijs een goede tweede
<BR>die hoge ogen gooit.</B></FONT></CENTER>
(100 woorden)
<BR><a href="dagbk151.htm#subtop">terug eerste dagboekregel</A>

<a name="23"></A>
<P><B>San Sebasti&aacute;n de La Gomera, Zondag 23 December 2012</B>
<BR>Ik word geteisterd door koorts en kiespijn. Donderdag had ik een wortelkanaalbehandeling, maar die moet mislukt zijn. Tegen de verwachting ging het fors ontsteken, krijg pijn, en tenslotte ook koorts. Vrijdagavond wilde ik de tandarts nog bereiken, maar het was te laat: Ik moest het weekend in zonder raad of bijstand. Van de '<I>Urgencia</I>' van het ziekenhuis wist ik dat ze in zo'n geval maar &eacute;&eacute;n remedie kenden: Volstoppen met antibiotica. Dat zou averechts werken, en bovendien ben ik allergisch voor de meeste preparaten. Morgenvroeg zal ik de tandarts kunnen bereiken. Tot zolang nog volhouden met <I>Asperine</I>. Pappen en warmhouden!!<BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="24"></A>
<P><B>San Sebasti&aacute;n de La Gomera, 24 December 2012, <I>Nochebuena</I></B>
<BR>Ik was gespannen of de tandarts niet een brugdag had genomen. Gelukkig! Ze was er! Ze stelde voor om op de bekende manier met de bus van half elf te komen, maar gezien mijn koortsigheid verkoos ik de taxi. In twee uur heen &egrave;n terug. Voor zestig euro. Dat was het mij wel waard na drie 'bange nachten'. 
<BR>Ze was het met mij eens dat ik niet naar de '<I>Urgencia</I>' was gegaan. Ze opende het kanaal. Het pus kan afvloeien. Heel opluchtend. Thuisgekomen nam ik de proef op de som, en ik had een &egrave;chte si&euml;sta. 
<BR>Vanavond komt <I>Ignacio</I> eten. (100 woorden)
<BR><a href="dagbk151.htm#subtop">terug eerste dagboekregel</A>

<a name="25"></A>
<P><B>San Sebasti&aacute;n de La Gomera, Kerstmis 2012</B>
<BR><I>Ignacio</I> kwam gisteravond met superlekkere <I>calamares</I> volgens een aloud recept van zijn moeder. Het had anderhalf uur geduurd in twee pannen. Ik ga dat recept noteren. Ik had heerlijke gemengde salade en gestoomde groenten klaargemaakt waaronder spruitjes. Heel kleurig. 
<BR>Mijn bakkes krijgt weer normaal formaat. Ik ben hees van dat droge hoesten. Ik merkte het toen ik vanmorgen voor de spiegel juichend <B>'Hoera!'</B> probeerde te roepen voor de tandheelkundige overwinning. 
<BR>Vanmiddag had ik een si&euml;sta van twee uur. Mooi zo! Het herstel is begonnen. Ik ben nog wisselend gloeiend van de koorts. Ik heb geen Witte, maar een Warme Kerstmis. (100 woorden)
<BR><a href="dagbk151.htm#subtop">terug eerste dagboekregel</A>

<a name="26"></A>
<P><B>San Sebasti&aacute;n de La Gomera, Woensdag, 26 December 2012</B>
<BR>Een oplettende lezeres merkte op dat ik met die koorts en dat tandheelkundige probleem moest overstappen van mijn pogingen tot '<I>nietsdoen</I>' van de laatste weken, naar pogingen tot '<I>super-nietsdoen</I>'. 
<BR>Inderdaad, nietsdoende kreeg ik langzaam kijk op mijn hyper-aktieve bestaan van vroeger, en het super-nietsdoen van de laatste dagen leert mij over mijn recente 'nietsdoen'.
<BR><I>Krishnamurti</I> leerde mij het 'gekakel van de geest' te stoppen met 'keuzeloos gewaarworden'. Maar mijn handen en geest wilden nog steeds iets 'doen'!!
<BR>Nu herontdek ik de <I>Tao</I> van <I>Wei Wu Wei</I>: 'Niets-doende doe je'. 
<BR>Ik doe dus iets, maar ... wat? Wil ik dat weten? (100 woorden)
<BR><a href="dagbk151.htm#subtop">terug eerste dagboekregel</A>

<a name="27"></A>
<P><B>San Sebasti&aacute;n de La Gomera, Donderdag, 27 December 2012</B>
<BR>Ik stelde mij vragen over mijn hyper-aktieve bestaan van vroeger, en trachtte er het etiket '<I>calvinistische plichtbetrachting</I>' op de plakken. 
<BR>Nee dus! Ik leek meer het spelende kind dat onstuitbaar doorgaat tot het van oververmoeidheid in slaap valt. Ik heb dat nooit afgeleerd, alleen gekanaliseerd. Ik 'werkte' met diep genoegen, en werd door nieuwsgierigheid gedreven. 
<BR>Tot de recente bezinning kwam.
<BR>Nu schrijft een andere oplettende lezeres: "<I>Ik blijf een vette koorts heel louterend vinden. Jammer dat ik daarmee al snel een calvinist of gevaarlijk ouderwets ben</I>".
<BR>Roerend mee eens!! 
<BR>Mijn conclusie: 'Calvinisme' verrijkt de waarneming niet. 'Keuzeloos gewaarworden' is beter. (100 woorden)
<BR><a href="dagbk151.htm#subtop">terug eerste dagboekregel</A>

<a name="28"></A>
<P><B>San Sebasti&aacute;n de La Gomera, Vrijdag, 28 December 2012</B>
<BR>In dat hyper-aktieve bestaan van het spelende kind, zoals ik dat gisteren beschreef, was geen plaats voor gewoon 'rusten'. Ik had het ook niet nodig, want ik was altijd voldoende uitgerust, en vol energie. 
<BR>Ja toch! Als ik mij een beetje moe voelde, dat vond ik dat prachtig, en deed er nog een schepje bovenop: "Dan slaap ik lekker". Ze werkte dat.
<BR>Vandaar mijn gewoonte, nu nog, om van iedere interessante klus te zeggen: 
<BR>&#8212;"Dat kan er wel even bij: Interessant!"
<BR>Kijk, om van die gewoonte af te komen, om het begrip 'rusten' opnieuw uit te vinden, dat is lastig. (100 woorden)
<BR><a href="dagbk151.htm#subtop">terug eerste dagboekregel</A>

<a name="29"></A>
<P><B>San Sebasti&aacute;n de La Gomera, Zaterdag, 29 December 2012</B>
<BR>Ik heb nu de tweede nacht redelijk goed geslapen. Het telkens opnieuw inslapen gaat mij steeds beter af, want ik bewaak mijn gedachten zorgvuldig zodat ik niet meer door iets 'interessants' word meegesleurd. Het lukt. Maar wat een <I>zombie</I>-leven is dat! Daar moet ik eens een nachtje over slapen.
<BR>Eerder noteerde ik dat ik 24 uur per dag verantwoordelijk ben voor mijn nachtrust. Eenmaal afgedwaald kan ik mij slechts met de grootste moeite tot rust brengen, en moet ik doorgaan tot ik er bij neerval. Ik heb mezelf dus 24/7 onder bewaking gesteld.
<BR>Met 'succes': Ik vind niets leuk meer. (100 woorden)<BR><a href="dagbk151.htm#subtop">terug eerste dagboekregel</A>

<a name="30"></A>
<P><B>San Sebasti&aacute;n de La Gomera, Zondag, 30 December 2012</B>
<BR>Ik ging de laatste nachten niet op het balkon om sterren te kijken. Het was bewolkt en winderig, en ik had koorts. Maar vannacht was het helder en windstil, alleen aan de horizon een smalle streep ochtendmist. Ik lette op de opkomst van de zon. Zonder wolken aan de horizon, was er geen duidelijke welkomstfanfare. 
<BR>Ik keek precies om 08:00. De donkerrode schijf was half boven de horizon. Ik wachtte nog &eacute;&eacute;n minuut. Toen was hij er helemaal. 
<BR>Maar al vlug deden mijn ogen pijn. Ik trok mij terug binnenshuis. Tandenknarsend dat ik deze prachtige ochtend niet kon gaan wandelen.<BR>(100 woorden)
<BR><a href="dagbk151.htm#subtop">terug eerste dagboekregel</A>

<a name="31"></A>
<P><B>San Sebasti&aacute;n de La Gomera, Maandag, 31 December 2012, Oudjaar</B>
<BR>Vannacht had ik spierpijn in mijn klim- en wandelspieren. Ik heb al meer dan tien dagen niet heen-en-terug naar de benedenstad gelopen. Dat is het equivalent van vierhonderd treetjes [een flat van twintig etages!] maar door de korte steile voetpaden waarmee het wordt onderbroken zijn het altijd nog zo'n tweehonderdvijftig 'echte'. Daar heb ik altijd 'gezonde spierpijn' van. Goede training!
<BR>Maar waarom nu? Van het nietsdoen? Van spiervezelafbraak? De fysieke pijn is ongeveer hetzelfde, maar het is of de spieren mij verwijtend aankijken: 
<BR>&#8212;"Wij ondersteunen jou, waarom help je ons niet om in conditie te blijven?"
<BR>Dat doet geestelijke pijn. (100 woorden)
<BR><a href="dagbk151.htm#subtop">terug eerste dagboekregel</A>

<P>Einde Mijn Dagboek December 2012
<HR>
</td>
</tr>
</table></CENTER>
</body>
</html>

