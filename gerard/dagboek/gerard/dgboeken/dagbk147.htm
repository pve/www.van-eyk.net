<html>
<title>Mijn Dagboek 147</title>
<body>
<center><table WIDTH="80%">
<tr>
<td>
<HR>
Dit is <a href="dagbk147.htm"><B>Dagboek 147</B></a>. Het loopt van 1 tot 31 augustus 2012 en begint in <I>Cessenon</I> met een nauwkeurige notitie van de opkomsttijden van de morgensterren-van-dienst, en van de kwaliteit van de valappelen. Vier keer vind ik geen woorden, en vijftien keer doe ik het in 100. Sterren en planeten, speciaal het verschijnen van de <I>Orion</I>, komen drie keer aan de beurt [1 10 18]. De laatste week van de maand breng ik met <I>Ghislaine</I> door in <I>Aix-en-Provence</I>, en ik rapporteer vijf keer daarover [27 28 29 30 31]. Een toestand die ik beschrijf als "<I>Ik werk naarstig aan tot rust komen. Zo naarstig dat ik er hypernerveus van word</I>", komt vijf keer aan de orde [5 6 17 20 21]. Zoals vaak onder dergelijke omstandigheden, zoek ik mijn heul bij de dichters. Die roep ik dan ook negen keer te hulp [2 6 7 12 15 16 17 23 26]. Twee keer rapporteer ik over tuinwederwaardigheden [8 25]. Ook twee keer behandel ik een essay uit de bundel essays over hoe vrouwen het ouder worden beleven, die, zoals bekend, mooi 'moeten' zijn, terwijl voor een man 'lelijk' ook OK is [9 11]. Rest nog een column over mijn leerervaring met de <I>Android</I> [3], een 90-jarige polsstokhoogspringer [14], een gezellige kankercolumn op 'Franse toestanden' [24], en een afscheid van mijn watergulzig Vlijtig Liesje [25]. Als de maand eindigt, ben ik net terug in <I>Cessenon</I>.
<HR>
Index augustus 2012<BR>
<A href="dagbk147.htm#1">1,</A>
&nbsp;&nbsp;<A href="dagbk147.htm#2">2,</A>
&nbsp;&nbsp;<A href="dagbk147.htm#3">3,</A>
&nbsp;&nbsp;<A href="dagbk147.htm#4">4,</A>
&nbsp;&nbsp;<A href="dagbk147.htm#5">5,</A>
&nbsp;&nbsp;<A href="dagbk147.htm#6">6,</A>
&nbsp;&nbsp;<A href="dagbk147.htm#7">7,</A>
&nbsp;&nbsp;<A href="dagbk147.htm#8">8,</A>
&nbsp;&nbsp;<A href="dagbk147.htm#9">9,</A>
&nbsp;&nbsp;<A href="dagbk147.htm#10">10,</A>
&nbsp;&nbsp;<A href="dagbk147.htm#11">11,</A>
&nbsp;&nbsp;<A href="dagbk147.htm#12">12,</A>
&nbsp;&nbsp;<A href="dagbk147.htm#13">13,</A>
&nbsp;&nbsp;<A href="dagbk147.htm#14">14,</A>
&nbsp;&nbsp;<A href="dagbk147.htm#15">15,</A>
&nbsp;&nbsp;<A href="dagbk147.htm#16">16,</A><BR>
<A href="dagbk147.htm#17">17,</A>
&nbsp;&nbsp;<A href="dagbk147.htm#18">18,</A>
&nbsp;&nbsp;<A href="dagbk147.htm#19">19,</A>
&nbsp;&nbsp;<A href="dagbk147.htm#20">20,</A>
&nbsp;&nbsp;<A href="dagbk147.htm#21">21,</A>
&nbsp;&nbsp;<A href="dagbk147.htm#22">22,</A>
&nbsp;&nbsp;<A href="dagbk147.htm#23">23,</A>
&nbsp;&nbsp;<A href="dagbk147.htm#24">24,</A>
&nbsp;&nbsp;<A href="dagbk147.htm#25">25,</A>
&nbsp;&nbsp;<A href="dagbk147.htm#26">26,</A>
&nbsp;&nbsp;<A href="dagbk147.htm#27">27,</A>
&nbsp;&nbsp;<A href="dagbk147.htm#28">28,</A>
&nbsp;&nbsp;<A href="dagbk147.htm#29">29,</A>
&nbsp;&nbsp;<A href="dagbk147.htm#30">30,</A>
&nbsp;&nbsp;<A href="dagbk147.htm#31">31.</A>
<HR>
<a name="1"></a>
<P><B>Cessenon sur Orb, Woensdag 1 Augustus 2012</B>
<BR>Wat valt te melden op deze eerste dag van de nieuwe maand? 
<BR><I>Jupiter</I> verscheen vanmorgen om 02:39, <I>Aldebaran</I> om 03:01, en <I>Venus</I> om 03:46. Dat was 15 dagen geleden respectievelijk 03:30, 04:01 en 04:05. <BR>Je ziet, <I>Venus</I> is nog steeds de grote achterblijver, en <I>Jupiter</I> heeft zijn plaatsje in de sterrenhemel ongeveer behouden. <BR>Je begrijpt ook dat ik veel wakker was vannacht. Helaas. Pindakaas. 
<BR>Nu is het wachten op <I>Orion</I>. Verder is het morgen volle maan. 
<BR>Het dagnieuws meldt dat ik mijn valappelen vanaf gisteren niet meer ongezien weggooi. Ze krijgen al wat smaak. Stoven of bakken is mijn toverwoord. (100 woorden)
<BR><a href="dagbk147.htm#subtop">terug eerste dagboekregel</A>

<a name="2"></a>
<P><B>Cessenon sur Orb, Donderdag 2 Augustus 2012</B>
<BR>Jeroen stuurde mij een gedicht onder de titel '<I>Alles van waarde is weerloos</I>', de dichtregel van <I>Lucebert</I> die je lange tijd vanuit Rotterdam-Blaak kon zien op een gebouw van een verzekeringsmaatschappij. Een heel pure regel, mits je niet dacht aan de commerci&euml;le bijbetekenis: Alles wat weerloos is, moet je bij ons verzekeren.
<BR>Ik zag die regel bijna iedere dag toen ik van 1976 tot 1994 tussen Eindhoven en Delft forensde. Ik meen dat De Blaak nu overdekt is. Die regel dus onzichtbaar geworden vanaf het perron of stilstaande trein. *)
<BR>Jeroen werkt met zijn filosofische gedicht die regel uit tot '<I>Alles heeft waarde, zolang je je verbeelding maar
laat spreken</I>'. Het komt dicht bij <I>Spinoza</I>'s
<BR><I>--'Niet belachelijk maken, noch betreuren, noch verachten, maar verstaan'.</I>
<BR>Het complete gedicht van <I>Lucebert</I> is de moeite van het ontcijferen waard, maar raadsels blijven. Waarom ook niet? Moet een gedicht dan alles uitleggen en transparant maken?
<blockquote><FONT FACE="Trebuchet MS, sans-serif" SIZE=4><B>
De zeer oude zingt </FONT>
<FONT FACE="Trebuchet MS, sans-serif" SIZE=3>
<BR><BR>er is niet meer bij weinig
<BR>noch is er minder
<BR>nog is onzeker wat er was
<BR>wat wordt wordt willoos
<BR>eerst als het is is het ernst
<BR>het herinnert zich heilloos
<BR>en blijft ijlings
<BR>
<BR>alles van waarde is weerloos
<BR>wordt van aanraakbaarheid rijk
<BR>en aan alles gelijk
<BR>
<BR>als het hart van de tijd
<BR>als het hart van de tijd</B></FONT></blockquote>
Ik liet mij meeslepen door de betekenisvolle woordparen: <I>meer - weinig, weinig - minder, noch - nog, wordt - wordt, is - is, rijk - gelijk</I>. 
<BR>Ik bedacht ook dat de commerci&euml;le directie van dat bedrijf ook aan beleggen als 'product' had kunnen denken bij de regel 'alles wat weerloos is, wordt bij aanraken rijk'. En daarvan een slogan had kunnen maken. Gelukkig niet, maar ik denk niet omdat ze door hadden dat het dan aan alles gelijk wordt, dus kleur- en vormloos. <I>Lucebert</I> zag dat wel. Nu zien we met z'n allen de kleurloosheid van de puur financi&euml;le kijk op de wereld, de natuur en haar weerloosheid.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>Het hele gedicht staat op: http://gedichten-blog.blogspot.fr/2010/04/lucebert-alles-van-waarde-is-weerloos.html
<BR>*) De NLse Wikipedia is daarover onjuist cq onduidelijk. Ik denk dat die regel en vanaf (of v&oacute;&oacute;r) 1976 al stond.
<BR>Mogelijk staat die regel nu op de Willem de Kooning academie; toen zeker niet.
<BR>De engelse wikipedia vermeldt het correct: http://en.wikipedia.org/wiki/Lucebert
<BR>De nederlandse wiki is onjuist op dit punt maar verder vollediger: http://nl.wikipedia.org/wiki/Lucebert  </FONT>
<BR><a href="dagbk147.htm#subtop">terug eerste dagboekregel</A>

<a name="3"></a>
<P><B>Cessenon sur Orb, Vrijdag 3 Augustus 2012</B>
<BR>Het wereldgebeuren eist alle ruimte in de kranten. De Eurocrisis, de Olympische Spelen, en nu is een nieuwe golf 'wereldgebeuren' op komst: Aanstaande Maandag landt het verkenningsvoertuig op Mars. 
<BR>Ik wou n&egrave;t verslag doen van een mini-ervaring als <I>Android</I> leerling. 
<BR>Ik heb woordenboeken van <I>Kangas Bros</I> ge&iuml;nstalleerd. De nouveaut&eacute; is dat ze 'gewoon' uit &eacute;&eacute;n lange alfabetische lijst bestaan. De 'app' herkent de taal, en ver'taal't het. 
<BR>Heel gewoon.
<BR>Andere computerwoordenboeken handhaven de tweedeling van de ouderwetse papieren woordenboeken. Helemaal overbodig! 
<BR>Goed voorbeeld van <I>out-of-the-box</I> denken. De generatie van de <I>Petites Poucettes</I> zal dat niet als 'wereldgebeuren' ervaren. <I>Nix besonders</I>. <BR>(100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>Mijn eerste leerervaringen met Android staan in Mijn Dagboek van September 2011 [16 17 20 21]. 
<BR>Daar staat ook de herkomst van de uitdrukking Petites Poucettes [11 12]
<BR>15 Juni jl meldde ik nog een Android leerervaring.
<BR>Kangas Bros koop je via Google Play. ['Mijn spelen is leren, mijn leren is spelen' van Hieronymus van Alphen die ook schreef, weet-je-wel, Jantje zag een pruimen hangen, O als eieren zo groot... Zou dat weer de norm worden van Les Petites Poucettes?]  </FONT>
<BR><a href="dagbk147.htm#subtop">terug eerste dagboekregel</A>

<a name="4"></a>
<P><B>Cessenon sur Orb, Zaterdag 4 Augustus 2012</B>
<BR>Vandaag geen column.
<BR><a href="dagbk147.htm#subtop">terug eerste dagboekregel</A>

<a name="5"></a>
<P><B>Cessenon sur Orb, Zondag 5 Augustus 2012</B>
<BR>Ik ben druk, gejaagd, voortdurend bezig, maar er komt niets uit mijn handen. In de tuin lukt het nog enigszins, maar aan de schrijftafel is het noppes. Ik ben druk met vechten om rust. Het 'bezig zijn' blijft zich opdringen. En ik wil helemaal niets doen. Liefst 'nietser dan niets'. 
<BR>Wat je niet kunt bestrijden, moet je beschrijven, zeg ik altijd. <BR>Bijvoorbeeld aldus: 
<BR>--"<I>Ik ben nerveus. Ik werk naarstig aan tot rust komen. Zo naarstig dat ik er hypernerveus van word. Dat is mijn Catch 22</I>".
<BR>Misschien is het 'de overgang'. Die moet je niet bestrijden, maar ondergaan. <BR>(100 woorden)
<BR><a href="dagbk147.htm#subtop">terug eerste dagboekregel</A>

<a name="6"></a>
<P><B>Cessenon sur Orb, Maandag 6 Augustus 2012</B>
<BR>In mijn zoektocht die ik gisteren aantipte, kijk ik wel eens in de spiegel, en kijk mij vragend aan: Je weet maar nooit. 
<BR>Mogelijk ben ik een te druk baasje en is <I>stilleven</I> [werkwoord] de oplossing. 
<BR>Als ik dan maar geen <I>stilleven</I> [naamwoord] word. 
<BR><I>Pierre Kemp</I> had dat probleem ook lees ik in een van zijn gedichten.
<blockquote><FONT FACE="Trebuchet MS, sans-serif" SIZE=3><B>
Dat is een spiegel en dit ben ik,
<BR>glas en vlees van het ogenblik.
<BR>Ik ga er bloemen en kaarsen bij zetten
<BR>en om het recht een boek met wetten.
<BR>Dan een likeur en ik erken
<BR>dat ik zo langzaam een stilleven ben.</B></FONT></blockquote>
(100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>http://gedichten-blog.blogspot.fr/2011/06/de-treinreizen-van-pierre-kemp.html
<BR>http://nl.wikipedia.org/wiki/Pierre_Kemp   </FONT>
<BR><a href="dagbk147.htm#subtop">terug eerste dagboekregel</A>

<a name="7"></a>
<P><B>Cessenon sur Orb, Dinsdag 7 Augustus 2012</B>
<BR>De <I>Trijntje Fops</I> in <I>De Volkskrant</I> behoren tot mijn dierbare jeugd- en middelbare-jeugdherinneringen. Nu ik met 'ouder worden' bezig ben, zowel filosofisch als in werkelijkheid, komt mij dezer dagen deze tweeregelige <I>Trijntje Fop</I> onder ogen: 
<blockquote><FONT FACE="Trebuchet MS, sans-serif" SIZE=3>
<B>Een nieuwe haring sprak te Dordt
<BR>Ik denk dat ik geen oude word. </B></FONT></blockquote> 
Voor die 'nieuwe haring' lijkt mij dat een zeer realistische kijk op de toekomst. Dit puntdicht blijkt bovendien de allerkortste <I>Trijntje Fop</I> te zijn. <I>Wikipedia</I> zegt ervan: 
<blockquote><I>De dierenversjes zijn bijzonder vormvast. Er wordt nooit met het metrum gesmokkeld: de versregels hebben zonder uitzondering vier heffingen. Het rijmschema is zonder uitzondering AABBCC (het zg. gepaard rijm). Net als in een limerick wordt meestal ergens in het vers, vaak in de eerste regel, een plaatsnaam genoemd. De meeste Trijntje Fops bestaan uit zes regels; af en toe zijn het er acht en bij uitzondering een nog hoger even aantal. Er bestaat er ook een van twee regels. </I></blockquote>
Maar nu ben ik in Frankrijk en vond van <I>Kees Stip</I> twee puntdichten met een Frans tintje:
<blockquote>
<FONT FACE="Trebuchet MS, sans-serif" SIZE=3 FACE="Trebuchet MS, sans-serif" SIZE=3>
<B>Een Franse muis uit <I>Baccarat</I>
<BR>had uit een blikje <I>Petits Pois</I>
<BR>een kleine <I>camion</I> gesleuteld.
<BR>Hij was al door Parijs gereuteld
<BR>en volgde nu in richting <I>Tours</I>
<BR>de rijweg voor <I>Petits Pois Lourds.</I>
<BR>
<BR>Een kleine huismuis aan de Maas
<BR>hield niet van Nederlandse kaas.
<BR>Was het geen <I>Camembert</I> of <I>Brie</I>
<BR>dan huilde hij een dag of drie
<BR>totdat zijn moeder zei: &quot;<I>Mon cher</I>,
<BR>hou op met je <I>gecamembl&egrave;r</I>.&quot;  </B></FONT></blockquote>
Wat kan ik daar aan toevoegen? Niets. Rustig van genieten. 
<BR>Als van een <I>Reblochon</I> met een glas rode wijn op een late zomeravond.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_______________________
<BR>Gedichten met een Frans tintje: http://www.poezie-leestafel.info/gedmet-n-frans-tintje
<BR>Uit: Kees Stip: Het Grote Beestenfeest, de beste Trijntje Fops aller tijden, Bert Bakker 1988
<BR>http://nl.wikipedia.org/wiki/Kees_Stip
<BR>K. Stip, Grote Beestenfeest, De Beste Trijntje Fops Aller Tijden, Paperback 2009.
<BR>Nu bij www.bol.com te koop voor 3,90 euro. Tweedehands vanaf 10 euro. </FONT>
<BR><a href="dagbk147.htm#subtop">terug eerste dagboekregel</A>

<a name="8"></a>
<P><B>Cessenon sur Orb, Woensdag 8 Augustus 2012</B>
<BR>Het is nog vroeg, maar om zeven uur staat de tuinman voor de deur voor een grote klus met de doornenhaag die we samen moeten doen. Het zal zeker de hele ochtend duren. Wellicht vanmiddag schrijven. 
<BR>----
<BR>Hij was precies op tijd en vertrok om 13:00. De thermometer wees toen 35 graden en liep later nog op 37. Nu, 20:30, staat hij nog op 30. Gelukkig koelt het 's nachts af, anders zouden we een heuse <I>canicule</I> hebben. Het was zes uur doorwerken met een korte koffiepauze. Goede voorbereiding op mijn 5-uur wandeling. Eerst afwachten hoe uitgerust ik morgen ben. 
<BR>(100 woorden)
<BR><a href="dagbk147.htm#subtop">terug eerste dagboekregel</A>

<a name="9"></a>
<P><B>Cessenon sur Orb, Donderdag 9 Augustus 2012</B>
<BR>De voornaamste reden om de essays van <I>Mother Time</I> te lezen is mijn bewustwording dat ik mijn pensioenboek -- onontkoombaar -- van een mannelijk gezichtspunt schrijf. Wat te doen met het vrouwelijk gezichtspunt?
<BR>Om de beginnen ging ik op zoek naar dat 'vrouwelijke gezichtspunt': Bestaat het? Is het definieerbaar of beschrijfbaar? <I>Mother Time</I> met vijftien essays over de ouder wordende vrouw, en geschreven door vrouwen, leek mij een goed startpunt. Ik beperk mij vandaag tot het eerste essay: <I>There Are No Old Venuses: Older Women's Responses to Their Aging Bodies</I>, door <I>Frida Kerner Furman</I>.
<BR>De schrijfster heeft twintig vrouwen, van 65 tot 85, in een <I>Beauty Saloon</I> geobserveerd en ge&iuml;nterviewd, en daarover een boek geschreven. Dit essay lijkt een samenvatting. Ze lette op de affectiegebaren, de gezelligheid, de ongeremde humor, en de 'sociodrama's' die zich ongewild afspeelden. Ook heeft zij die vrouwen apart ge&iuml;nterviewd.
<BR><I>Furman</I> verdeelt haar waarnemingen in twee groepen. Gevoelens van schaamte en onvolmaaktheid tegenover de culturele normen, al of niet ge&iuml;nternaliseerd (1), een verzet tegen deze culturele idealen (2). Zo verdeelt zij ook de ge&iuml;nterviewden, maar noteert dat '<I>women's responses to their aging bodies are not always of a piece: shame and inadequacy frequently coexist with resistance to cultural ideals</I>'.
<BR>De mannencultuur is 'normaal', en meer en meer wordt ook de jeugdcultuur 'normaal' in die zin dat wat daarvan afwijkt als 'verwerpelijk' wordt beschouwd. De <I>Beauty Saloon</I> is niet zomaar een omgeving, het is het terrein van die dubbele verwerpelijkheid. Hoe gaan de insiders van die dubbele subcultuur daarmee om? Voor de sponsors van haar studie moet <I>Furman</I> verdedigen dat het cultureel 'niet triviaal' is, en aan het eind concludeert ze met een retorische vraag: '<I>Who says a beauty shop is a morally trivial space?</I>'
<BR>Ter vergelijking haalt ze andere minderheden aan. Bijvoorbeeld de bekende analyse van <I>W. E. B. du Bois</I> over zwarte minderheden dat daarbij behorende individuen de realiteit zien door de ogen van de dominante cultuur, en tevens met een eigen alternatieve visie. 
<BR>Van belang is dat de ge&iuml;nternaliseerde visie even krachtig, zo niet krachtiger, kan zijn dan de die van de buitenwereld. In die zin zijn de twintig interviews twintig '<I>cases</I>' -- <I>narratives</I>, zegt <I>Furman</I> -- van hoe de daarmee om kunt gaan.
<BR>Inderdaad zie ik dat vrouwen hun lijf, hun leven en hun ouderdom 'heel anders' beleven dan mannen. Dat is heel boeiend, en ik moet daarvoor een plaatsje zoeken in mijn pensioenboek. De opties daarvoor zijn op dit moment nog niet belangrijk.
<BR>Van belang is de wijze van waarneming van je eigen realiteit als je niet tot de -- of een -- meerderheidscultuur behoort, of niet langer de fantasie kunt volhouden daartoe te behoren. Wat zijn dan je opties? Ga je, zoals <I>Lucy</I>, ouderdom 'normaliseren'? En geloven dat alles alleen maar beter wordt als je leeftijd vordert? Of ga je, zoals <I>Martha</I>, de groeven in je gezicht als 'onderscheidingen' zien? Of durf je de '<I>Outsider Within</I>' te zijn? <BR>Per slot zijn niet alle mannen macho's, en niet alle vrouwen <I>Beauty Saloon</I> adepten.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_________________
<BR>Eerder schreef ik over Mother Time 8 en 13 Juli jl. Voor bronnen zie 8 Juli. Grote stukken van het boek zijn op Google Books te lezen. Wie het interesseert stuur ik specifieke ontbrekende pagina's. Hieronder staan twee verschillende selecties.
<BR>http://books.google.cl/books?id=HzuuAMoPeSQC&pg=PA43&source=gbs_toc_r&cad=4#v=onepage&q&f=false
<BR>http://books.google.fr/books?id=HzuuAMoPeSQC&printsec=frontcover&hl=fr#v=onepage&q&f=false  </FONT>
<BR><a href="dagbk147.htm#subtop">terug eerste dagboekregel</A>

<a name="10"></a>
<P><B>Cessenon sur Orb, Vrijdag 10 Augustus 2012</B>
<BR>Vanmorgen, om twintig over vijf, zag ik recht voor mij vanuit mijn bed, <I>Orion</I> staan. Dat is een bekend beeld ieder jaar. Zijn gordel verticaal langs mijn raamkozijn. Dat is mijn vertreksignaal. De langste tijd in <I>Cessenon</I> zit er op. Heel nostalgisch dus. 
<BR>Ik had hem al een paar dagen eerder kunnen zien, maar met de slapeloosheid van de laatste tijd, zag ik <I>Jupiter</I> en <I>Venus</I> vaak opkomen tussen drie en vier, maar daarna sliep weer in.
<BR>Hij was helemaal compleet. <I>Saiph</I>, linksonder, de zwakste ster van de vierhoek, verscheen op het nippertje. N&egrave;t voor de horizon te licht werd. <BR>(100 woorden)
<BR><a href="dagbk147.htm#subtop">terug eerste dagboekregel</A>

<a name="11"></a>
<P><B>Cessenon sur Orb, Zaterdag 11 Augustus 2012</B>
<BR>Het tweede essay in <I>Mother Time</I> gaat grondig in op wat in het eerste essay al aan de orde kwam als belangrijke levensvraag voor vrouwen: Hoe zie ik er uit? 
<BR>De titel refereert aan het belangrijkste instrument daarvoor: De Spiegel. <I>Miroir, M&eacute;moire, Mirage: Appearance, Aging, and Women</I>. Let op: <I>Mirage</I> is niet het bekende jachtvliegtuig maar 'luchtspiegeling'. Samen met '<I>Appearance</I>' verwijst het naar wat de lezer te wachten staat.
<BR>Het is een grondige filosofisch - feministische analyse van de stelling dat het gezicht, Het Gelaat, Het Hele Voorkomen een uitdrukking zouden zijn van wie je werkelijk bent. Als je niet [meer] mooi bent, ben je dan nog iemand? .... als vrouw? 
<BR>De schrijfster, <I>Diana Tietjens Meijers</I>, concentreert zich op de innerlijke beleving en de mythen, vooroordelen en [opgedrongen?] culturele waarden die deze vraag omgeven. Hoe grondig dat gebeurt, lees je in dit citaat: '<I>Born into and formed by misogynist, heterosexist, racist, ethnocentric, ableist, and classist societies as we are</I> . . . ' enzovoort,
waarna ze verwijst naar de boeken die ze daarover heeft geschreven -- en gaat schrijven '<I>for extended discussion</I>' -- want ze weet er alles van!
<BR>In het eerste deel gaat ze in op -- en maakt de kachel aan met -- de keuzes die vrouwen maken om met die tegenstelling te kunnen leven. De tegenstelling tussen het innerlijke gevoel van eigenwaarde, en de [vaak verinnerlijkte] externe normen over wat 'mooi' is. In het tweede deel gaat ze in wat de ouder wordende vrouw [die 'dus' lelijker wordt] daarmee kan. En dat alles op basis van grondige observaties en streng-kritische logica. Niet gering. Het eist grondig lezen, maar de 'beloning' is
groot. Het is ook verwarrend omdat nogal wat gebruikelijke inzichten en gebruiken 'voor de bijl' gaan. [Om de kachel mee aan te maken ;-)]
<BR>De achttien bladzijden van het essay bevatten echter ook enkele heel boeiende '<I>mental exercises</I>' om je los te maken van dergelijke diep ingewortelde 'veroordelingen' van jezelf als vrouw; veroordelingen van je eigen lichaam, of aspecten daarvan. Een daarvan is de retorische vraag nadat <I>Meijers</I> een opsomming heeft gemaakt van bekende/
beroemde oude vrouwen waarvan foto's in de pers circuleren, schrijfsters en politieke vrouwen: 'Is het zo vreselijk om daar op te lijken?' Nee, dus.
<BR>Meer nog dan het eerste essay wijst deze studie mij op het diepgaande innerlijke conflict bij vrouwen die niet voldoen aan 'de' culturele normen. Vrouwen moeten 'mooi' zijn. Mannen mogen 'lelijk' zijn. [Hoewel de cosmetische industrie er hard aan werkt dat dat 'moeten' ook voor mannen geldig wordt. Het verdient zo lekker].
<BR>Voor mijn pensioenboek is het van groot belang in te zien waar <I>Meijers</I> ook op ingaat, namelijk dat 'ouderdom' omgeven is met 'dominante culturele vooroordelen', die, net als het 'mooi' zijn voor vrouwen, en het vrouw zijn in het algemeen, een handicap vormen voor een vrije en adequate persoonlijke ontplooiing. <BR>Het zou natuurlijk prachtig zijn als veranderde wetten en maatschappelijke structuren dat allemaal zouden oplossen. Maar v&oacute;&oacute;r het zover is, moeten ouderen leren omgaan met die realiteit, en leren van andere 'onderdrukte' minderheden. Zowel het essay van <I>Meijers</I>
als dat van <I>Furman</I> geven daarvoor aanwijzingen. 'Onderdrukking' zit ook in je eigen hoofd.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>_________________
<BR>Zie voor bronnen e.d. Mijn Dagboek van Donderdag 9 Augustus 2012  </FONT>
<BR><a href="dagbk147.htm#subtop">terug eerste dagboekregel</A>

<a name="12"></a>
<P><B>Cessenon sur Orb, Zondag 12 Augustus 2012</B>
<BR>Heel toepasselijk met deze hittegolf in Augustus -- we hadden deze week 40&nbsp;&deg;C luchttemperatuur -- is het gedicht van <I>Thomas Hardy</I>. Ik zit hier ook laat in de avond van de -- betrekkelijke -- koelte te genieten, schrijf in mijn dagboek, hoor de kerkklok in de verte, en insecten komen nieuwsgierig op bezoek. Ik had precies het beeld, maar niet dezelfde mijmering. 
<blockquote><FONT FACE="Trebuchet MS, sans-serif" SIZE=4><B>An August Midnight</FONT>
<FONT FACE="Trebuchet MS, sans-serif" SIZE=3><BR>
<BR>A shaded lamp and a waving blind,
<BR>And the beat of a clock from a distant floor:
<BR>On this scene enter&#8212;winged, horned, and spined&#8212; 
<BR>A longlegs, a moth, and a dumbledore;
<BR>While 'mid my page there idly stands
<BR>A sleepy fly, that rubs its hands...
<BR>
<BR>Thus meet we five, in this still place,
<BR>At this point of time, at this point in space.
<BR>&#8212;My guests besmear my new-penned line,
<BR>Or bang at the lamp and fall supine.
<BR>&quot;God's humblest, they!&quot; I muse. Yet why?
<BR>They know Earth-secrets that know not I.</B></FONT></blockquote>

Ik werd nieuwsgierig naar die insecten, want wat is een <I>Longlegs</I>? En wat een <I>Dumbledore</I>? De ene deed mij denken aan Vadertje Langbeen, en de ander aan <I>Albus Dumbledore</I> uit <I>Harry Potter</I>. En ook met het woord <I>supine</I> wist ik geen raad. 
<BR>Opzoeken dus!
<BR><I>Longlegs</I> blijkt de naam voor een langpotige spin of insect. Zo'n heel fragiele, die je wel eens ziet op zomeravonden. In feite wordt in het Engels de naam <I>Longlegs</I> gegeven aan drie heel verschillende Geleedpotigen
(<I>Arthropoda</I>), de <I>Pholcus phalangioides</I> die in het NLs Grote Trilspin heet, en heel veel voorkomt in Nederland en Belgi&euml;. De volgende die <I>Longlegs</I> worden genoemd zijn <I>Opiliones</I>. Dat zijn geen spinnen, maar zijn wel achtpotig. In Nederland heten die Gewone Hooiwagen (<I>Phalangium opilio</I>) en Muurhooiwagen (<I>Opilio parietinus</I>). De derde <I>Longlegs</I>, in het Engels <I>Crane Fly</I>, is een echt insect [zespotig] van de familie <I>Tipulidae</I>. en wordt in NL Langpoot of Langpootmug genoemd. <I>Dumbledore</I> is een oud Engels woord voor <I>Bumblebee</I>, dat
is een Hommel in NL, een zeer behaarde bijensoort (geslacht <I>Bombus</I>). <I>Supine</I> staat voor achteroverliggend,
maar ook traag en lusteloos. Dat was dat.
<BR>De slotzin bevat een mooie mijmering voor deze warme Augustusnacht: '<I>deze nederigste schepsels kennen geheimen die ik niet ken</I>'. <BR>Ik had het niet kunnen verzinnen.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>An August Midnight: http://www.poemflow.com/1570. Het overige in diverse woordenboeken en wikipedia.  </FONT>
<BR><a href="dagbk147.htm#subtop">terug eerste dagboekregel</A>

<a name="13"></a>
<P><B>Cessenon sur Orb, Maandag 13 Augustus 2012</B>
<BR>Vandaag geen column.
<BR><a href="dagbk147.htm#subtop">terug eerste dagboekregel</A>

<a name="14"></a>
<P><B>Cessenon sur Orb, Dinsdag 14 Augustus 2012, Piet jarig!</B>
<BR>In het kielzog van het Olympische nieuws trof ik twee opvallende berichten. Nu de Fransman <I>Renaud Lavilenie</I> Olympisch Goud heeft gewonnen, bekent <I>Le Monde</I> dat dit de eerste Olympische titel in de atletiek is sinds 1996, en dat atletiek niet erg in tel is in Frankrijk. Dit soort stille &eacute;&eacute;npersoonsprestaties leggen het in Frankrijk -- meer dan elders -- af tegen spectaculaire teamsport. 
<BR>Het andere is een observatie van BBC <I>News-Magazine</I> dat kleine stadjes en dorpen een broedplaats waren van de Amerikaanse Olympische atletiekkampioenen van dit jaar. De huidige Amerikaanse atletiekkampioenen komen uit stadjes van respectievelijk 5.019, 8.717. 22.244 en 3.714 inwoners: 'Dorpen' dus. Een van de reden schijnt te zijn dat je op die manier als plaatselijk 'kampioen' al vroeg ik de [regionale] pers bent, en op een soepele wijze wordt gestimuleerd door te gaan omdat je erkenning krijgt.
<BR>Maar de verrassing van die BBC reportage was een atletiektrainingscentrum in een sobere hal '<I>somewhere in the country</I>' waar -- let wel --  twee van de drie Amerikaanse polsstokspringers die in Londen om de Olympische titels streden, waren getraind.
<BR>De eigenaar van dat trainingscentrum is <I>Earl Bell</I> [geb 1955]. Hij won in 1984 Olympisch Zilver met '<I>pole vaulting</I>'. Geen slecht idee voor een Olympisch kampioen om zo je 'pensioenjaren' in te vullen, en je ervaring te verzilveren.
<BR>Het filmpje laat echter ook een oude man zien die een mooie sprong maakt van 2,18 meter. Dat is de vader van <I>Earl</I>, <I>Dr William Bell</I>. Hij is 90 jaar. Hij heeft in het verleden nooit spectaculaire medailles of kampioenschappen gehaald, maar hield gewoon van '<I>pole vaulting</I>'. Hij heeft die liefde kennelijk op zijn zoon overgedragen, en is zelf
doorgegaan met die sport. Hij springt nog drie keer in de week in de hal van zijn zoon. Gewoon omdat het lekker is. Hij doet mij denken aan het mailtje van <I>Jet</I>, een leeftijdsgenoot, ook 80-plusser: <BR>--&quot;<I>Verder alles goed hier met mij. Ben op een cursus beeldhouwen. Lekker je kracht gebruiken, en mooie dingen bedenken</I>&quot;.
<BR>Het is dus een kwestie van 'gewoon doorgaan' zo lang je kunt, en je niet laten afleiden door opmerkingen van anderen '<I>dat je daar nu toch eindelijk te oud voor bent</I>'.
<BR>In een aparte <I>YouTube</I> zie je <I>grandpa Bell</I> nog eens springen. <I>Daily Mail</I> noemt hem &quot;<I>the current world record holder for his age group in pole vaulting</I>&quot;.
<BR>Of het nou een 'record' is of niet, dat is 'mediagewauwel'. <I>Dr William Bell</I> laat zien dat 'gewoon doorgaan' een optie is die je niet moet versmaden om oneigenlijke reden, zoals je leeftijdsgetal. Daarom vind ik het een mooi voorbeeld voor mijn pensioenboek. 
<BR>Kijk maar eens naar die <I>YouTubes</I>. Geen spatjes, gewoon 'dorpse kwaliteit'. Onverstoord doorgaan. En kijk ook eens naar die <I>YouTube</I> met de natuurkundige achtergronden van deze unieke sport.
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________________
<BR>Le perchiste Renaud Lavillenie s'envole vers l'or, Le Monde, samedi 11 ao&ucirc;t 2012
<BR>http://www.lemonde.fr/jeux-olympiques/article/2012/08/10/le-perchiste-renaud-lavillenie-s-envole-vers-l-or_1744995_1616891.html
<BR>How small towns breed Olympic athletes, http://www.bbc.co.uk/news/magazine-19069206
<BR>Earl Bell: http://en.wikipedia.org/wiki/Earl_Bell
<BR>BBC News: The 90-year-old world record holder in pole vault 
<BR>http://www.youtube.com/watch?feature=player_embedded&amp;v=pX9h5PVNGaY
<BR>MailOnline, 3 August 2012, He may not qualify for the Olympics, but watch this 90-YEAR-OLD pole vaulter who is a world record breaker,
<BR>http://www.dailymail.co.uk/news/article-2183225/Dr-William-Bell-Meet-90-YEAR-OLD-pole-vaulter-holds-world-record-age-group.html
<BR>Natuurkundige achtergrond van polsstokhoogspringen: http://www.youtube.com/watch?v=LuTBMHCV3SQ   </FONT>
<BR><a href="dagbk147.htm#subtop">terug eerste dagboekregel</A>

<a name="15"></a>
<P><B>Cessenon sur Orb, Woensdag 15 Augustus 2012</B>
<BR>Naar aanleiding van de discussie of  oude-mensengezichten mooi zijn of niet, herinnerde ik mij een regel uit een liedje van <I>Rod McKuen</I>: "<I>And to each season, something is special</I>". Dat is het. Ieder 'seizoen' heeft zijn goede kanten, en die moet je leren zien.
<BR>Het liedje gebruikt als metafoor de seizoenen van het jaar en het refrein is aldus:
<blockquote><FONT FACE="Trebuchet MS, sans-serif" SIZE=3><B>
And to each season
<BR>something is special
<BR>lilac, red rose or the white willow.
<BR>Young men of fortune
<BR>old men forgotten
<BR>green buds renewing
<BR>the brown leaves dead and gone.</B></FONT></blockquote>  
Het beschrijft de veranderingen van de natuur:
<blockquote><FONT FACE="Trebuchet MS, sans-serif" SIZE=3><B>
Welcome the winter
<BR>robed in its whiteness
<BR>bending down the willow
<BR>with it's snow blankets.
<BR>And the wild berries
<BR>hidden in the wood now
<BR>from all the creatures
<BR>lost in the darkness.</B></FONT></blockquote>
Maar het is te lang om het hier helemaal op te nemen. Gelukkig is er een <I>YouTube</I> met de stem van <I>McKuen</I> en ik vond de complete tekst. Zie voetnoot.
<BR>En toen was er n&ograve;g een verrassing. Zij minstens zo bekende song '<I>Solitudes my home</I>' trof ik ook bij de <I>YouTube</I>, en dat zal vol herkenningen van een ander kaliber. Het is een wandeling door het Brabantse dorp <I>Oudenbosch</I>. Je herkent de namaak St Pieter, bijvoorbeeld. <I>How come?</I>
<BR>Bij elkaar was het een mooie gelegenheid nostalgisch te verwijlen bij <I>Rod McKuen</I>. Ook bij <I>Liesbeth List</I>, die met hem heeft samengewerkt. Twee notoire eenlingen bijeen.
<BR>Begin maar eens met de voetnoten hier onder.  
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>De complete tekst staat in een soort dagboek van hem: http://www.mckuen.com/flights/180900.htm
<BR>YouTube And To Each Season: : http://www.youtube.com/watch?v=8VHLpRiEZ8k
<BR>YouTube Solitudes my home: http://www.youtube.com/watch?v=IT-RcccRxsI   </FONT>
<BR><a href="dagbk147.htm#subtop">terug eerste dagboekregel</A>

<a name="16"></a>
<P><B>Cessenon sur Orb, Donderdag 16 Augustus 2012</B>
<BR><I>Renier</I> reageerde op mijn column van 2 Augustus over <I>Lucebert</I>'s <center></center>
<FONT FACE="Trebuchet MS, sans-serif" SIZE=4><B><center>"Alles van waarde is weerloos"</center></B> </FONT> 
dat ik van Rotterdam-Blaak zag toen ik tussen Eindhoven en Delft forensde. <I>Renier</I>, die al jarenlang tussen Breda en Delft forenst, wees mij op de parafrase die hij vanaf Rotterdam-Zuid ziet; een woordenverwisseling, 
<FONT FACE="Trebuchet MS, sans-serif" SIZE=4><B><center>"Van Alles Is Weer Waardeloos"</center></B> </FONT> 
Dat slaat niet op de huidige crisis, want het staat er al vijftien jaar. De kunstenaar, <I>Jack Segbars</I>, kennend moet je er veelzijdige, maar fundamentele, kunstkritiek uit lezen.
<BR>&#8212;"<I>Ik krijg er telkens weer een glimlach van</I>", schrijft <I>Renier</I>.
<BR>Terecht, het is een rijk nadenkertje. (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________________
<BR>Van Alles Is Weer Waardeloos, http://segbars.nl/nl/neons/vaiww.html  </FONT>
<BR><a href="dagbk147.htm#subtop">terug eerste dagboekregel</A>

<a name="17"></a>
<P><B>Cessenon sur Orb, Vrijdag 17 Augustus 2012</B>
<BR>In een boekbespreking in NYT uit 2003 wordt van <I>Tony Hoagland</I> (1953) gesproken van zijn '<I>insightful portraits of others</I>' en zijn aforismen om dat te realiseren. Het onderstaande gedicht is daarvan een prachtig voorbeeld. Je kunt je de persoon v&oacute;&oacute;r en na de verandering perfect voorstellen. Het is een dubbelportret. Misschien heb je zo'n 'tiep' wel onder je kennissen. 
<blockquote><FONT FACE="Trebuchet MS, sans-serif" SIZE=4><B>Quiet</FONT>
<FONT FACE="Trebuchet MS, sans-serif" SIZE=3><BR>
<BR>Prolonged exposure to death
<BR>Has made my friend quieter.
<BR>
<BR>Now his nose is less like a hatchet
<BR>And more like a snuffler.
<BR>
<BR>Flames don't erupt from his mouth anymore
<BR>And life doesn't crack his thermometer.
<BR>
<BR>Instead of overthrowing the government
<BR>He reads fly-fishing catalogues
<BR>
<BR>And takes photographs of water.
<BR>An aphorist would say
<BR>
<BR>The horns of the steer have grown straighter.
<BR>He has an older heart
<BR>
<BR>that beats younger.
<BR>His Attila the Hun imitation
<BR>
<BR>Is not as good as it used to be.
<BR>Everything else is better.</B></FONT></blockquote>
Het gedicht spreekt mij aan omdat ik juist bezig ben te zorgen dat '<I>my life doesn't crack my thermometer</I>'. Dat is mijn zorg van de laatste tijd.
<BR>Je kunt je afvragen hoe die '<I>prolonged exposure to death</I>' tot stand kwam. 
<BR>Was de man ernstig ziek? Was het meditatie? Of was het ouderdom, wat de tekst suggereert?
<BR>Hoe dan ook, behalve die <I>Attilla-imitation</I>, is '<I>everything else better</I>'.
<BR>Wie zei ook weer dat ouderdom <I>all round</I> achteruitgang is?
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>Quiet, by Tony Hoagland, http://www.poemflow.com/1577 en http://www.poemflow.com/1577#
<BR>Books in Brief: Fiction &amp; Poetry, NYT, November 9, 2003, WHAT NARCISSISM MEANS TO ME, By Tony Hoagland. 
<BR>http://www.nytimes.com/2003/11/09/books/review/1109br-briefs.html
<BR>Tony Hoagland: http://en.wikipedia.org/wiki/Tony_Hoagland   </FONT>
<BR><a href="dagbk147.htm#subtop">terug eerste dagboekregel</A>

<a name="18"></a><P><B>Cessenon sur Orb, Zaterdag 18 Augustus 2012</B>
<BR>Vanmorgen werd ik wakker met de complete <I>Orion</I> recht voor mijn raam. De zwakste ster van de vierhoek, <I>Saiph</I>,
linksonder, was er ook, maar <I>Sirius</I>, van de Grote Hond, werd niet zichtbaar v&oacute;&oacute;r het licht werd. Dat kan
iedere dag gebeuren. Dat geldt ook voor <I>Procyon</I> van de Kleine Hond. Als die opkomen, moet ik mijn vertrek &egrave;cht
voorbereiden. Dat is voor mij verbonden aan het verschijnen van
<I>Orion</I>: Afscheid in het verschiet.
<BR>Wat het vanmorgen 'extra' maakte waren <I>Venus, Jupiter</I> en <I>Aldebaran</I> die ik de laatste tijd in de gaten heb gehouden. <I>Venus</I> stond precies op het verlengde van de diagonaal van de twee helderste sterren van <I>Orion</I>, <I>Betelgeuze</I> en <I>Rigel</I>.
Dat is dezelfde diagonaal waar je 'volgens het boekje' <I>Castor</I> en <I>Pollux</I> moet zoeken, maar een heel stuk verderop.
<BR>Wat ik nu ook zag op deze kraakheldere ochtendhemel was <I>Jupiter</I> precies in het verlengde van de 'zwakkere' diagonaal, <I>Saiph</I> en <I>Bellatrix</I>, waar je 'volgens het boekje' niets te zoeken hebt. De <I>Aldebaran</I>,
waar <I>Jupiter</I> nu vlak bij staat, zoek je 'traditioneel' in het verlengde van de gordel, de drie heldere sterren die in Zuid Amerika, <I>Las Tres Mar&iacute;as</I> heten. 
<BR>Kortom, het was weer feest vanmorgen. Uitstekend geslapen na een hele week sukkelen. Kraakheldere ochtendhemel, en de verrassing dat de dwaalsterren <I>Venus</I> en <I>Jupiter</I> zo mooi in het patroon waren opgenomen. Een mooi genotsmoment.
<BR><a href="dagbk147.htm#subtop">terug eerste dagboekregel</A>

<a name="19"></a>
<P><B>Cessenon sur Orb, Zondag 19 Augustus 2012</B>
<BR>Vandaag geen column.
<BR><a href="dagbk147.htm#subtop">terug eerste dagboekregel</A>

<a name="20"></a>
<P><B>Cessenon sur Orb, Maandag 20 Augustus 2012</B>
<BR>Op 5 Augustus schreef ik: "Ik ben druk met vechten om rust", en noemde het mijn '<I>Catch 22</I>'. Badinerend noemde ik het 'de overgang' omdat dat het zich verder bij blakende gezondheid afspeelt. 
<BR>--"Alles waar ik aan begin, wordt een zenuwslopende activiteit", klaagde ik.
<BR>Henk, pas terug van vakantie, wijst mij op de legendarische koning <I>Midas</I> die alles wat hij aanraakte in goud zag veranderen. <I>Dionysos</I>, de wijngod, had hem als beloning die kracht geschonken. Maar zijn eten veranderde ook in goud. <I>Midas</I> stierf van honger. Die gave was dus een '<I>Catch 22</I>'.
<BR>Dankjewel Henk, voor dit nadenkertje. (100 woorden)
<BR><a href="dagbk147.htm#subtop">terug eerste dagboekregel</A>

<a name="21"></a>
<P><B>Cessenon sur Orb, Dinsdag 21 Augustus 2012</B>
<BR>Henk, die mij vergeleek met de legendarische koning <I>Midas</I>, hield mij ook de fabel van de Krekel en de Mier voor. 
<BR>Jij ben de mier, schrijft Henk, en die mier wordt meestal positief afgeschilderd. Heel moraliserend ook: Wie niet werkt zal niet eten. Maar zou je die fabel niet eens op een andere manier kunnen lezen? Zo negatief is het leven van de krekel niet.
<BR>Hmm, dat is wat je noemt een nadenkertje. Wat mij te binnen schiet is het boekje van <I>Augusta de Wit, God's Goochelaartjes</I> dat ik h&eacute;&eacute;&eacute;l lang geleden in mijn boekenkast had. Ik ga er achteraan. (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>De versie van Joost van de Vondel: http://www.dbnl.org/tekst/vond001dewe01_01/vond001dewe01_01_0117.php#N3350
<BR>De versie van Jean de La Fontaine: http://www.la-fontaine-ch-thierry.net/cigale.htm
<BR>Augusta de Wit (1864 - 1939) is meest bekend van Orpheus in de dessa (1903), http://nl.wikipedia.org/wiki/Augusta_de_Wit
<BR>Korte boekbeschrijvingen van God's Goochelaartjes (1932): 
<BR>http://boeken.marktplaats.nl/literatuur/586818601-gods-goochelaartjes-auteur-augusta-de-wit-1965-appart-bo.html 
<BR>http://www.dbnl.org/tekst/knuv001hand04_01/knuv001hand04_01_0026.php </FONT>
<BR><a href="dagbk147.htm#subtop">terug eerste dagboekregel</A>

<a name="22"></A>
<P><B>Cessenon sur Orb, Woensdag 22 Augustus 2012</B>
<BR>Vandaag geen column.
<BR><a href="dagbk147.htm#subtop">terug eerste dagboekregel</A>

<a name="23"></A>
<P><B>Cessenon sur Orb, Donderdag 23 Augustus 2012</B>
<BR>Vanmorgen in de auto, terugkomend van <I>B&eacute;ziers</I>, ter hoogte van <I>Maraussan</I>, hoorde ik op de radio opeens: '<I>Try to remember the kind of September</I> // <I>When life was slow and oh so mellow</I>'.
<BR>Het was een heel oude stem, niet de bekende stem van <I>Harry Belafonte</I>, maar hij bleek het toch te zijn volgens de omroepster: Een meer recente opname. Hij is van 1927, dus nu 85. In 1911 heeft hij nog in Berlijn opgetreden. Hoe recent? Op de foto's van 2011 ziet hij er vitaal uit.
<BR>Maar ik smolt weg bij de woorden. Thuisgekomen heb ik het Internet afgespeurd voor die versie, maar ik vond er alleen een van de veel jongere <I>Belafonte</I> -- ook niet te versmaden -- en een samen met <I>Nina Mouskouri</I>, eveneens heel bekend.  
<BR>En terwijl ik vecht tegen mijn supergejaagdheid waar ik al een paar keer over heb geschreven, hoor je opeens '<I>September, when life was slow, and oh so mellow</I>'
<BR>Ook de regels uit het laatste couplet drongen diep tot mij door: '<I>Deep in December it's nice to remember</I>' en '<I>Without a hurt the heart is hollow</I>' en '<I>then follow .. follow</I>'
<BR>Hier is het helemaal:
<blockquote><FONT FACE="Trebuchet MS, sans-serif" SIZE=3><B>Try to remember the kind of September
<BR>When life was slow and oh so mellow.
<BR>Try to remember the kind of September
<BR>When grass was green and grain was yellow.
<BR>Try to remember the kind of September
<BR>When you were a tender and callow fellow.
<BR>Try to remember and if you remember 
<BR>then follow follow.
<BR>
<BR>Try to remember when life was so tender
<BR>When noone wept except the willow.
<BR>Try to remember when life was so tender
<BR>When dreams were kept beside your pillow.
<BR>Try to remember when life was so tender
<BR>When love was an ember about to billow.
<BR>Try to remember and if you remember

<BR>then follow follow.
<BR>
<BR>Deep in December it's nice to remember
<BR>Although you know the snow will follow.
<BR>Deep in December it's nice to remember
<BR>Without a hurt the heart will hollow.
<BR>Deep in December it's nice to remember
<BR>The fire of September that made you mellow.
<BR>Deep in December our hearts should remember 
<BR>and follow follow.</B></FONT></blockquote>
<FONT FACE="Trebuchet MS, sans-serif" SIZE=1 STYLE="font-size: 8pt">________________
<BR>Harry Belafonte: http://en.wikipedia.org/wiki/Harry_Belafonte
<BR>Lyrics: http://www.elyrics.net/read/h/harry-belafonte-lyrics/try-to-remember-lyrics.html
<BR>Harry Belafonte Try to remember: http://www.youtube.com/watch?v=SUaXzMrznwU
<BR>NANA MOUSKOURI and HARRY BELAFONTE , http://www.youtube.com/watch?v=AwTlZts1Fqs </FONT>
<BR><a href="dagbk147.htm#subtop">terug eerste dagboekregel</A>

<a name="24"></A>
<P><B>Cessenon sur Orb, Vrijdag 24 Augustus 2012</B>
<BR>Toen ik een paar weken geleden op het internet de aankoop van een treinbiljet van SNCF wilde betalen met mijn creditcard van <I>Cr&eacute;dit Agricole</I> werd ik halfweg het proces geconfronteerd met de vraag om een 6-cijferig codenummer. Nooit van gehoord! Ten einde raad ging ik naar het station in <I>B&eacute;ziers</I>, betaalde met die bewuste creditcard zonder problemen, en liet mij die 6-cijferige code uitleggen. En vooral: Hoe kom ik daar aan?
<BR>Het blijkt een nieuwe beveiliging van Internetbetalen te zijn onder de naam <I>Kwixo</I>.  <I>Cr&eacute;dit Agricole</I>, mijn bank, doet er aan mee, want het is niet exclusief van <I>Cr&eacute;dit Agricole</I>. Het is een soort <I>PayPal</I>, dwz je machtigt <I>PayPal</I>. En die rekent het buiten het internet om af met de bank die je daarvoor hebt gemachtigd. Je creditcard verschijnt niet op het internet.
<BR>Maar bij <I>Kwixo</I> heb je die beveiliging niet. Om te beginnen vul je 'gewoon' het nummer van je creditcard in, en dan begint een heel ander proces dat zich "<I>3D-security</I>" noemt. Je bank wordt opgebeld, en die bellen jou meteen terug en dicteren die 6-cijferige code. Die vul je dan in, het betalingsproces gaat verder, en wordt afgerond.
<BR>Het lijkt eenvoudig, maar het heeft weken geduurd om het door te krijgen en te ontdoen van allerlei <I>troelala</I> die mij niet interesseert. Ik kan -- bijvoorbeeld -- per mobieltje geld sturen naar vrienden, en lid worden van de <I>Kwixo</I>-vrienden en chatten. Enzovoorts.
<BR>De bankemploy&eacute;e hier in <I>Cessenon</I>, de lieve onschuldig kijkende <I>Bernadette</I>, herhaalde op mijn vragen letterlijk dezelfde zinnetjes die ik niet begreep van de <I>Kwixo</I> website. Als een automaat, en de slogan dat <I>Kwixo 'So Quick'</I> is. Zij leek wel een commercial.
<BR>Intussen is het mij nog niet gelukt mij terug te laten bellen op mijn mobieltje of om een SMS te ontvangen met die code. Dat moet kunnen, maar ik ben er niet achter. Ik kan mijn creditcard dus alleen gebruiken als ik thuis naast de foon zit. De volgende week ben ik onderweg, en dan is mijn creditcard onbruikbaar voor internetbetalingen.
<BR>Mijn creditcardnummmer, en de code moet ik nog steeds openlijk op het internet zetten en in de wachttijd op die code krijg ik allerlei '<I>pub</I>' voorgeschoteld. De website van <I>Kwixo</I> is bijna als die van de SNCF: Tjokvol met '<I>pub</I>'. Kijk maar eens naar http://www.voyages-sncf.com/billet-train, het verkooploket van de SNCF
<BR>Net een jaar geleden, 23 Augustus 2011, maakte ik melding van een bericht in <I>Le Monde</I> zelve dat je als Fransman voor de dienstregeling van de SNCF beter naar de <I>Deutsche Bahn</I> kunt gaan [http://www.bahn.com], ook voor je Franse binnenlandse verbindingen!! 
<BR>--"<I>What a shame! Quelle honte! Welche Blamage!</I>"
<BR><I>Kwixo</I> heeft hetzelfde supergeile commerci&euml;le stijltje waardoor je door de bomen het bos niet meer ziet. Echt vervelend is dat ik nu mijn <I>Cr&eacute;dit Agricole</I> creditcard niet meer voor internetbetalingen kan gebruiken als ik niet 'thuis naast de foon' zit.
<BR>Lang leve de vooruitgang!!
<BR>Nu ik toch wat aan het kankeren ben kan ik meteen de superaanbiedingen onder vuur nemen die ik van de SNCF krijg. Inderdaad tegen fantastische prijzen kun je naar Londen, Madrid of Barcelona. Maar als je de [niet zo] kleine lettertjes leest, blijkt het "vanaf Parijs" te zijn. Van 'buitengewesten' hebben Parijzenaars nog nooit gehoord. Het lijken wel Amsterdammers.
<BR>Lang leve Frankrijk!!
<BR><a href="dagbk147.htm#subtop">terug eerste dagboekregel</A>

<a name="25"></A>
<P><B>Cessenon sur Orb, Zaterdag 25 Augustus 2012</B>
<BR>Het is vandaag mijn laatste volle dag in <I>Cessenon</I>. Morgen rijd ik naar <I>Marseille</I> en <I>Aix-en-Provence</I> voor een korte vakantie met Ghislaine. Het is daarom 'opruimdag'. De tuin moet het een week uithouden. Ik 'inundeer' de gazons, de borders en de bloemenbakken. Die zijn kurkdroog wegens de aanhoudende hitte. Van de drie Vlijtige Liesjes, die ook wel <I>waterbalsemien</I> worden genoemd omdat ze zoveel water nodig hebben, weet ik de afloop. Helaas. Daarom heb ik zojuist de laatste foto genomen. Per dag kregen ze een volle gieter van elf liter. En toch hingen ze vaak slap. 
<BR>Hier staat de afscheidsfoto: <FONT FACE="Trebuchet MS, sans-serif" SIZE=3><B>http://flic.kr/p/cYhkwf</B></FONT>  (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>Aanklikken: Mijn Vlijtige Liesjes, alias 'Waterbalsemienen', in volle glorie: <A HREF="http://flic.kr/p/cYhkwf">http://flic.kr/p/cYhkwf</A> </FONT>
<BR><a href="dagbk147.htm#subtop">terug eerste dagboekregel</A>

<a name="26"></A>
<P><B>Cessenon sur Orb, Zondag 26 Augustus 2012, Theo's verjaardag</B>
<BR>Het is dat <I>Walt Whitman</I> leefde van 1819 - 1892, anders zou de metafoor van zijn gedicht, <I>Out of the Rolling Ocean, the Crowd</I>, ge&iuml;nspireerd kunnen zijn op de Twitter-cultuur van nu. De mens, als een druppeltje in de oceaan. Een kortstondige ontmoeting, en dan voorgoed uiteen met de illusie van 'contact'. Een druppeltje in de oceaan ontmoet een ander oceaandruppeltje.
<blockquote><FONT FACE="Trebuchet MS, sans-serif" SIZE=3><B>
Out of the rolling ocean, the crowd, came a drop gently to me,
<BR>Whispering, <I>I love you, before long I die,
<BR>I have travel'd a long way, merely to look on you, to touch you,
<BR>For I could not die till I once look'd on you,
<BR>For I fear'd I might afterward lose you.</I>
<BR>
<BR>(Now we have met, we have look'd, we are safe;
<BR>Return in peace to the ocean, my love;
<BR>I too am part of that ocean, my love&#8212;we are not so much separated;
<BR>Behold the great rondure&#8212;the cohesion of all, how perfect!
<BR>But as for me, for you, the irresistible sea is to separate us,
<BR>As for an hour carrying us diverse&#8212;yet cannot carry us diverse forever;
<BR>Be not impatient&#8212;a little space&#8212;know you, 
<BR>I salute the air, the ocean and the land,
<BR>Every day, at sundown, for your dear sake, my love.)</B></FONT></blockquote>
Ik moest denken aan de bekende regel '<I>Ships that pass in the night</I>' uit het gedicht van <I>Henry Wadsworth Longfellow</I> (1807 - 1882), tijdgenoot van <I>Whitman</I>, waarin dezelfde metafoor van de moderne eenzaamheid op een andere manier wordt uitgedrukt: Een eenzaam schip ontmoet een ander eenzaam schip:
<BR>"<I>. . . speak to each other in passing . . . a distant voice . . . only a look and a voice, than darkness again and a silence</I>"
<blockquote><FONT FACE="Trebuchet MS, sans-serif" SIZE=3><B>
Ships that pass in the night, and speak each other in passing,
<BR>Only a signal shown and a distant voice in the darkness;
<BR>So on the ocean of life we pass and speak one another,
<BR>Only a look and a voice, then darkness again and a silence.</B></FONT></blockquote>
Waren ze in de 19e eeuw al begonnen met het begrijpen van de moderne eenzaamheid met zijn schijncontacten en 50 duizend Twitter-vrienden?
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>Walt Whitman, Out of the Rolling Ocean, the Crowd, http://www.poemflow.com/1589
<BR>Walter "Walt" Whitman: http://en.wikipedia.org/wiki/Walt_Whitman
<BR>Fragment uit Henry Wadsworth Longfellow, Tales of a Wayside Inn (1863-1874), Pt. III, The Theologian's Tale: Elizabeth, sec. IV
<BR>http://en.wikiquote.org/wiki/Henry_Wadsworth_Longfellow  </FONT>
<BR><a href="dagbk147.htm#subtop">terug eerste dagboekregel</A>

<a name="27"></A>
<P><B>Aix-en-Provence, Hotel Cardinale, Maandag 27 Augustus 2012</B>
<BR>Dit is onze eerste dag in <I>Aix-en-Provence</I>. We zitten in het voetgangerscentrum in een rustiek hotelletje. We hebben de onmiddellijke omgeving, het stadscentrum dus, al ge&iuml;nspecteerd toen we gisteravond een restaurant zochten. Onze volgende verkenningen betroffen <I>WiFi</I>. Het hotel biedt dat voor 5 euro per dag. Belachelijk! De lucht in de hotelkamer zit vol met <I>SRF-WiFi-Public</I>, waarvan ik ADSL in Cessenon heb -- dus 'gratis' -- en andere providers. Zelfs <I>Free-WiFi</I>. Totaal gratis! Ghislaine kocht voor haar <I>iPad</I> voor negen euro voor vier dagen toegang op 3G; voor als er geen WiFi is. Zo werkt dat hier. We verkennen verder. (100 woorden)
<BR><a href="dagbk147.htm#subtop">terug eerste dagboekregel</A>

<a name="28"></A>
<P><B>Aix-en-Provence, Hotel Cardinale, Dinsdag 28 Augustus 2012</B>
<BR>De zoveelste verkenning bracht ons bij het pas gestarte zomerprogramma '<I>Musique dans la rue</I>'. Het is Vrijdag begonnen en duurt totaal zestien dagen. Op zeven plaatsen in het stadscentrum, op openbare rustige pleintjes en op intieme binnenplaatsen van oude aristocratische 'optrekjes', zijn er in totaal honderd optredens van 35 ensembles en 128 muzikanten. Iedere avond zijn er vijf of zes. Het eerste is om vijf uur. Dan om zes, enzovoorts. Gisteravond haalden we er drie, want ze overlappen elkaar. Hollen dus! Vanavond gaan we natuurlijk weer. Vanaf morgen zijn hevige stortbuien en onweer voorspeld. Daarmee is deze nazomerpret wellicht afgelopen. <BR>(100 woorden)
<BR><a href="dagbk147.htm#subtop">terug eerste dagboekregel</A>

<a name="29"></A>
<P><B>Aix-en-Provence, Hotel Cardinale, Woensdag 29 Augustus 2012</B>
<BR><I>Aix-en-Provence</I> werd ongeveer 100 v.Chr. gesticht door ene <I>Sextius Calvinus</I> wegens de warme bronnen. Daarom heet die plek in de stad nog <I>THERMAE SEXTII</I>. Daar is nog een warme bron zichtbaar die drieduizend liter water van 33 graden Celcius levert per uur. Dat is de laatste curiositeit want van de reputatie als 'Spa' is niet veel over. Gewoon door gebrek aan onderhoud. Toen laatste resten van de ru&iuml;nes werden weggebulldozerd voor een modern congrescentrum, werd <I>Aix-en-Provence</I> wakker. Met alle macht proberen ze nu weer een reputatie op te bouwen als <I>Kurort</I>. Een kuurgast heet dan ook een <I>Curiste</I>. Onleuk h&egrave;?  (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>THERMAE SEXTII http://www.flickr.com/photos/hankzby/3212968756/  </FONT>
<BR><a href="dagbk147.htm#subtop">terug eerste dagboekregel</A>

<a name="30"></A>
<P><B>Aix-en-Provence, Hotel Cardinale, Donderdag 30 Augustus 2012</B>
<BR>In het uitgestrekte voetgangersgebied in het centrum van <I>Aix-en-Provence</I> rijden alleen auto's van bewoners, taxi's en leuke klein taxibusje met vier zitplaatsen, waar met een beetje duwen zes mensen in kunnen. Er zijn drie rondlopende lijnen die samen dat gebied afdekken. Ze heten <I>Diabline</I> en zijn van de <I>Compagnie des petits trains du sud</I>. Het voetgangersgebied is afgesloten met dikke palen midden op de weg, maar bewoners en taxichauffeurs kunnen die met een code, een <I>duivelse</I> toverspreuk, even in de grond laten verdwijnen. <I>Diabline</I> is volgeschilderd met ideologische slogans voor <I>La Pi&eacute;tonnisation, 'voetgangerisering'</I> of <I>'voetgangerisatie'</I> van het centrum. Leuk h&egrave;? (100 woorden)
<FONT FACE="Trebuchet MS, sans-serif" SIZE=1 STYLE="font-size: 8pt"><BR>________________
<BR>Compagnie des petits trains du sud: http://www.cpts.fr/ </FONT>
<BR><a href="dagbk147.htm#subtop">terug eerste dagboekregel</A>

<a name="31"></A>
<P><B>Cessenon sur Orb, Vrijdag 31 Augustus 2012</B>
<BR>Vanmorgen namen we afscheid van <I>Aix-en-Provence</I>. We zijn terug in <I>Cessenon sur Orb</I>. Mijn eerste verrassing was dat de waterbalsemien, waarvan ik Zaterdag afscheid had genomen, in volle glorie stond te pronken. Welke goede ziel heeft haar dagelijks water gegeven? De regenmeter meldde 35 mm, maar daar kan het niet helemaal aan liggen. Mogelijk heeft een van de buren, die van mijn 'verdriet' wisten, zich er over ontfermd. Morgen zullen we het horen.
<BR>In <I>Aix</I> kochten we bij een aanbieding bij de FNAC <I>Gene Kelly's "I'm singing in the rain"</I>. Met die nostalgie gaan we onze voorlaatste avond doorbrengen. (100 woorden)
<BR><a href="dagbk147.htm#subtop">terug eerste dagboekregel</A>

<P>Einde Mijn Dagboek augustus 2012
<HR>
</td>
</tr>
</table></CENTER>
</body>
</html>

