<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/kiplingx.htm -->
<HTML><HEAD><TITLE>Rudyard Kipling</TITLE>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE border=0 width="67%">
  <TBODY>
  <TR>
    <TD bgColor=#ffcc33>
      <CENTER><FONT face=arial,helvetica><FONT size=+2>Rudyard 
      Kipling</FONT></FONT> </CENTER>
      <P><FONT face=arial,helvetica><FONT size=+0>
      <P>Ik geloof dat ik een moeilijke jeugd heb gehad, maar gelukkig heeft 
      niemand zich daar zorgen over gemaakt; ik ook niet. Wat weet je van de 
      jeugd als je jong bent? Wat je meemaakt is eeuwig-en-altijd zo geweest; 
      het is volkomen normaal. 
      <P>Ik kwam op die gedachte toen ik de autobiografie las van Rudyard 
      Kipling waarin hij zijn moeder laat zeggen: 
      <P>-"Wat je eigenlijk wil zeggen is 'Wat weet je van Engeland als je 
      alleen Engeland kent?'" 
      <P>-"Ja", zegt hij dan blij: "Dat is het! Wat weet je van de wereld als je 
      alleen de wereld kent" 
      <P>Het is maar goed dat ik toen van niets wist; dat het pas na bijna 70 
      jaar in beeld komt. Ik zou er nog een moeilijke tweede leeftijd aan hebben 
      overgehouden bovendien! Nu zie ik mij op de kleuterschool in dat blauw-wit 
      gestreepte jasschortje met knopen van achteren, waar ik iedere morgen 
      brandschoon mee naar school liep. Mijn linkerhand is tussen die knopen 
      gestoken en vastgebonden. Het klassikale uitlachen had niet geholpen; ik 
      bleef links schrijven en tekenen. Foei! En zodoende schrijf ik nu rechts. 
      Alleen hamer, nijptang en dat soort dingen doe ik links. 
      <P>Links eten was ambivalenter. Mijn eettafelherinneringen worden 
      overspoeld door mijn gevoel dat ik mij koest moest houden: Kinderen moeten 
      zwijgen aan tafel! Maar mijn iets oudere broer was voortdurend 'stout', 
      praatte toch en maakte daar zelfs ruzie over met mijn vader. Mijn iets 
      jongere zus lapte die stilte ook aan haar laars en durfde zelfs luidkeels 
      het eten te weigeren en, als ze haar zin niet kreeg, het bord met eten en 
      al op de grond stuk te gooien. Dat deed mijn vader zoveel verdriet dat 
      mijn prille emancipatiepogingen onmiddellijk de kop werden ingedrukt met 
      een dreigende vinger en "Niet jij ook nog!" 
      <P>Ik was dus braaf. En die op de rug gebonden linkerhand, gestoken tussen 
      de knopen van dat blauw-wit gestreepte jasschortje, had een andere reden. 
      Wij aten met z'n achten aan een kleine keukentafel, en ik, door links te 
      eten, hinderde diezelfde zus. Die aarzelde niet om daar meteen luidkeels 
      een scène van te maken. Ik was dus braaf. Heel braaf. 
      <P>Ik denk dat ik een moeilijke jeugd heb gehad, maar gelukkig maakte 
      niemand zich daar zorgen over. </FONT><FONT size=-1>
      <P>© 1998 G.H.A. van Eyk</P></FONT>
      <HR noShade SIZE=3 width="90%">
      <FONT face=arial,helvetica><FONT size=+0>© 1998 G.H.A. van Eyk, escritor 
      itinerante.</FONT></FONT></FONT></TD></TR></TBODY></TABLE></CENTER></BODY></HTML>
