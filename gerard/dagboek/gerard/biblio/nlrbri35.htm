<HTML>
<HEAD>
<META HTTP-EQUIV="Content-Type" CONTENT="text/html; charset=windows-1252">
<META NAME="Generator" CONTENT="Internet Assistant for Word Version 3.0">
</HEAD>
<BODY>

<B><FONT FACE="Trebuchet MS" SIZE=4></B>
<HR size=3 NOSHADE>
<CENTER>Mijn Reisbrief No 35<BR>
</FONT><FONT FACE="Trebuchet MS" SIZE=2>
<B>Santiago de La Gomera, Zondag 25 Mei 2008
</B></FONT><FONT FACE="Trebuchet MS" SIZE=3></CENTER>
<P>Beste Vrienden en Vriendinnen,

<P>Ik schreef in mijn laatste wekelijkse reisbrief uit Iquique dat er waarschijnlijk nog een 'super-laatste' zou komen, want ik had toen nog één weekend voor de boeg, en daarin zouden we een belangrijke excursie maken. We zouden naar het noorden gaan om de historisch belangrijke baai van <I>Pisagua</I> te bekijken, en in de oase van <I>Tiliviche</I> het oude Engelse Kerkhof. Dat laatste was om nostalgische reden, want het kerkhof en de oase spelen een rol in de brieven die een jong meisje --dochter van een rijke mijnondernemer-- schreef aan haar grootmoeder in Schotland tussen 1904 en 1908. Tijdens mijn verblijf in Iquique in 2005 vertaalde ik er een aantal in Mijn Dagboek. Vandaar. *)

<BR><a href="http://www.flickr.com/photos/weltbummler/2517348779/" title="bomberos-reloj-teatro by Weltbummler, on Flickr"><img src="http://farm3.static.flickr.com/2115/2517348779_22d9bb7b41.jpg" width="500" height="168" alt="bomberos-reloj-teatro" /></a>

<I><BR>Pisagua</I> ligt 165 km Noord van <I>Iquique</I>. Het is een baai, en er komt een riviertje in zee. Als doorvoerhaven van salpeter is het ouder dan <I>Iquique</I>. Toen <I>Darwin</I> in 1835 <I>Iquique</I> bezocht, noteerde hij dat <I>Iquique</I> het water per schip uit <I>Pisagua</I> kreeg aangevoerd.**) Toen was het --n&egrave;t als <I>Iquique</I>-- Peruaans gebied. Chili bezette dat hele gebied in 1879 in een botte economische veroveringsoorlog, wegens de salpeter. Er woonden toen al [Engelse] kolonisten en mijneigenaren. <I>Tiliviche</I> lag wat meer landinwaarts aan hetzelfde riviertje. Op de bovenstaande foto's***) staan de 'iconen' van <I>Pisagua</I> uit dit tijd. De brandweerkazerne, de klokketoren en het theater. Allemaal gebouwd van het allerfijnste <I>Oregon Pine</I> dat als retourlading van de salpeter-export uit Noord-Amerika terugkwam. Later werd het overvleugeld door <I>Iquique</I>, dat weliswaar geen water had, maar w&egrave;l betere

<BR><a href="http://www.flickr.com/photos/weltbummler/2517348785/" title="caleta-lorenzo-mary-eugenia by Weltbummler, on Flickr"><img src="http://farm4.static.flickr.com/3252/2517348785_310d2bb836.jpg" width="500" height="175" alt="caleta-lorenzo-mary-eugenia" /></a>

<BR>havenmogelijkheden. Ik was er met <I>Lorenzo</I>, zijn vrouw <I>Mary-Eugenia</I>, en een vriend van <I>Lorenzo</I> in een huurauto. We wandelden eerst door het plaatsje --één lange straat met '&aacute;lles'-- en zagen o.a. ook het 'Hotel', de eufemistische naam voor de grote gevangenis die er in de jaren '50 was gebouwd. <I>Pinochet</I> maakte er gebruik van, en zodoende werd <I>Pisagua</I> een van de belangrijke martelcentra van zijn dictatuur. We wandelden daarna langs het strand naar het Noorden, naar het oorspronkelijke kerkhof van <I>Pisagua</I> waar ook het massagraf --één daarvan, want de andere zijn niet gevonden cq niet ge&iuml;dentificeerd-- van 1973 is. Op de bovenstaande foto zie je <I>Mary-Eugenia</I> en <I>Lorenzo </I>en een blik op de baai. De rechtse foto is genomen vanaf het oorspronkelijke kerkhof met een grafkruis op de

<BR><a href="http://www.flickr.com/photos/weltbummler/2517348789/" title="heroes-1948-1973 by Weltbummler, on Flickr"><img src="http://farm3.static.flickr.com/2095/2517348789_2c87d96033.jpg" width="500" height="108" alt="heroes-1948-1973" /></a>

<BR>voorgrond. De volgende foto toont het geopende massagraf uit 1973, met op de achtergrond het gedachtenismonument voor <I>Los Her&oacute;es de 1973</I> [de helden van 1973] dat --overigens-- pas tijdens de regering van <I>Michelle Bachelet</I> 'politiek mogelijk' werd; dat is twee jaar geleden.
<P>Op onze wandeling kwamen we nog langs een andere begraafplaats die ik als buitenstaander niet kon identificeren; w&egrave;l goed verzorgd, maar géén uitleg. Dat waren <I>Los Her&oacute;es de 1948</I> wisten mijn reisgenoten. De 'radicale president' van toen, <I>Videla</I> 1946-1952, was weliswaar met stemmen van communisten aan de macht gekomen, maar stelde de communisten in 1948 buiten de wet en 'voerde ze af' naar concentratiekampen. Dat had de goedkeuring van De Kerk. Welicht niet dat hij er een vernietigingskamp van maakte, en wellicht óók niet --maar wie weet-- dat hij meteen zigeuners en homosexuelen massaal 'vernietigde'.
<P>Onderweg kwamen we groepen kinderen tegen onder leiding van onderwijzers. Die gingen echter naar 'n&ograve;g' een andere 'vernietigingsplek'. In dit geval van jonge mannen die in 1879 een landing uitvoerden waardoor het Peruaanse leger werd afgesloten van zijn aanvoerlijnen. Dit staaltje van heldenmoed is een '<I>must</I>' voor de schooljeugd en wordt --n&egrave;t als andere beroemde veldslagen her en der-- uitgebreid uitgelegd met militair-strategische details en al. De plek heet <I>Los Her&oacute;es de 1879</I>. Kennelijk zijn deze twee soorten heldenmoed nodig bij het vestigen van een natie die zich bevrijdt uit het kolonialisme. Laat ik hopen dat de onderwijzers óók de twee andere 'heldenmoedplaatsen' laten zien aan hun leerlingen. 

<BR><a href="http://www.flickr.com/photos/weltbummler/2517348791/" title="Rainy day in Cadzand by Weltbummler, on Flickr"><img src="http://farm3.static.flickr.com/2176/2517348791_a0c393b6d8.jpg" width="500" height="128" alt="Rainy day in Cadzand" /></a>

<BR>Mijn terugreis begon toen <I>Francisco</I> mij op een vroege Donderdagmorgen achterliet op het vliegveld, niet wetend dat mijn vlucht naar <I>Santiago</I> op dat moment vertrok. Zonder mij te informeren was de vlucht veertig minuten vervroegd. Met de volgende vlucht van de LAN zou ik te laat in <I>Santiago</I> komen voor mijn vlucht naar <I>Madrid</I> van 12.00, maar een haastig gekocht kaartje voor een vlucht van een kleine maatschappij bracht mij op tijd in <I>Santiago</I> om pas dáár de vernemen dat ook h&iacute;er de dienstregeling een paar weken geleden was gewijzigd. Niet om 12.00 maar om 16.00 kon ik vertrekken. <I>¡Caramba!</I> Ze rekenden mij echter voor dat ik t&ograve;ch mijn aansluiting in <I>Madrid</I> naar <I>Brussel</I> zou halen. I.p.v. vijf uur wachttijd in <I>Madrid</I> zou ik die tijd in <I>Santiago</I> moeten verdoen. Logisch. Ten bewijze daarvan kreeg ik al de instapkaart, en de acceptatie door de computer van mijn bagage naar Brussel. 
<P>Maar zo was het niet. Toen we aan het eind van de lange nachtvlucht ergens boven de <I>Canarische Eilanden</I> en <I>Noord Afrika</I> zaten, bekeek ik die instapkaart wat beter: Over een half uur moest ik instappen!! Nogmaals <I>¡Caramba!
</I><P>Uiteindelijk kwam ik vijf uur later in <I>Brussel</I>, en met een treintje naar <I>Knokke</I> kon ik aldaar <I>Ghislaine</I> omarmen. Samen reden we naar <I>Cadzand</I>, waar de andere dag 'de hele familie' kwam voor een reunie-weekend.
   
<BR><a href="http://www.flickr.com/photos/weltbummler/2517348793/" title="Queen's day and sunset by Weltbummler, on Flickr"><img src="http://farm3.static.flickr.com/2215/2517348793_ae119a6e1b.jpg" width="500" height="143" alt="Queen's day and sunset" /></a>

<BR>Zoals de foto's laten zien, hadden we 'bewolking met opklaringen'. Aan de vlag met oranje wimpel kun je zien dat die op koninginnedag zijn genomen. Dat was de bekende miskleun van 'het weer op koninginnedag' dat altijd zonnig is.

<P>Maar het landschap, ondanks de kou en het gebrek aan zon, geeft mij nostalgische gevoelens. Het is mooi. Of, zoals <I>Jacques Brel</I> zingt: 
<P>--"<I>Le plat pays qui est le mien. Avec des cath&eacute;drales pour uniques montagnes</I>" 

<P>De reunie verwarmde het hart, mijn lijf miste echter zon en warmte. Ik 'overleefde' met moeite de <I>jet lag</I> en de uitputting. Ik haalde <I>La Gomera</I> op het nippertje --dacht ik-- maar een griep haalde mij in. Zo lag ik om te beginnen een week in bed. Gelukkig niet zo erg als in December toen ik ook de euvele moed had NL te bezoeken op een ongeschikt moment: 
<P>--"Lang leve het NLse klimaat!"

<P>Intussen ben ik aan het eind van mijn periode in <I>La Gomera</I>. Morgen vertrek ik naar <I>Barcelona</I>. Na één of twee nachtjes reis ik dóór naar <I>Cessenon sur Orb</I>.

<P>Hartelijke groeten, G&eacute;rard van Eyk
</FONT><FONT FACE="Trebuchet MS" SIZE=1>
<HR size=3 NOSHADE>
*) Brieven aan Oma, Mijn Dagboek: 2 11 15 19 27 feb en 15 16 18 23 mrt 2005
<BR>__________________________
<BR>**) In Mijn Dagboek van 4 februari 2005 staat een uittreksel van het dagboek van Charles Darwin van 12 juli 1835, toen de Beagle op de rede van Iquique lag.
<BR>___________________________
<BR>***) Mijn (andere) foto's van Pisagua staan op http://www.fototime.com/inv/15D56AD8DD4BB1E
<BR>__________
<BR>Op de camping van het strand van Pisagua ontmoetten wij Oscar Romero Gallo. Hij is historicus en concentreert zich op de geschiedenis van Pisagua. Hij heeft een boek gepubliceerd --er komen er meer-- en hij publiceert archieffoto's als YouTubes [zoekwoord Romerafrica].
<BR>Hij geeft meer informatie dan de gebruikelijk toeristische
<BR>http://www.youtube.com/watch?v=gdTB7PcukBc en http://www.youtube.com/watch?v=_sDfanmCOdA
<BR>___________
<BR>Ik schrijf deze zomer misschien enkele 'Brieven uit Cessenon' of iets dergelijks, maar zeker niet wekelijks
</FONT></BODY>
</HTML>
