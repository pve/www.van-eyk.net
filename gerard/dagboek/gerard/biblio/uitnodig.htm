<HTML><BODY>
<CENTER><TABLE WIDTH="67%"><TR><TD><HR noshade>
San Sebasti&#225;n de La Gomera, zaterdag 29 april 2000
<P>Beste vrienden en vriendinnen,</P>
<P>Binnenkort kunnen wij elkaar weer terugzien. Ik kijk er naar uit dat ik jullie zie, hoor en kan voelen. Ik richt mijn gemoed er al op.
<P>Ik zit nu nog op tussenstation La Gomera. Ik meld alvast dat ik kadootjes voor iedereen heb meegebracht. Een reissouvenir voor ieder van jullie om te laten zien dat ik aan jullie heb gedacht tijdens mijn reis. Want dat is de zin van het reissouvenir en de ansichtkaart. Daarom staat je zolder vol vaasjes, vaantjes en asbakken met &quot;De Groeten Uit Valkenburg&quot;. Zoldervulling die je niet zomaar in de container kunt flikkeren. Het zij zo.
<P>Het reissouvenir is een BRENG KADO, dat de reiziger nederig naar de blijvers BRENGT, want hij is de schuldige, hij is degene die de groep moedwillig heeft verlaten. Het reissouvenir is een teken van zijn solidariteit, ondanks zijn moedwillige afwezigheid, een afkoop van zijn schuld. Het zij zo.
<P>Van mij krijgen jullie &quot;De Groeten Uit Zuid-Afrika&quot;  in de vorm van een half dozijn flessen wijn --of m&#233;&#233;r--  die je zelf mag uitzoeken uit de negen soorten die ik speciaal voor deze gelegenheid heb ge&#239;mporteerd.
<P>Maar mijn omstandigheden zijn ernaar dat ik er een HAAL KADO van moet maken. Ik kan maar kort in NL blijven. Daarentegen is het een KIES KADO. Proef de negen ge&#239;mporteerde wijnen en KIES er een aantal flessen uit. Nederig bied ik jullie deze compensatie. Geniet ervan, het proeven alleen al!!! En dan nog het naproeven thuis!!!
<P>In plaats van nieuwe zoldervulling die je met schuldgevoelens aanhoudt, breng je de flessen naar de container. Hoewel...., je zou de etiketten kunnen afweken en bewaren in je plakboek. Ieder kiest  zijn eigen last.
<P>Het  wijnverdeelgebeuren vindt plaats op
<BR><CENTER><B>Zaterdag 27 Mei van 1000 tot 1500 in Eindhoven</CENTER></B>. 
<BR>Ghislaine, mijn eerste reisgenoot, en ik  zullen jullie ontvangen. Dan  staan de dertig dozen klaar en van iedere soort open proefflessen. En veel glazen. En mineraalwater om de mond te spoelen. En stukjes brood om de smaakpapillen te neutraliseren. En spuugbakken, want het gaat om de geneugten van tong en verhemelte. En 'anderen', medereizigers zoals jij, om de genietingen mee te delen.
<P>Heel is feestelijk, dat wel, maar het &#236;s geen feest. Het is het feestelijk inlossen van een schuld. Schuldgevoelens zijn het wisselgeld van ons sociale verkeer. Vaak ontbreekt de pasmunt zodat een terugbetaling nieuwe schuldgevoelens cre&#235;ert. &quot;So what?&quot; D&#224;t is de prachtige kant van de veelverguisde schuldgevoelens: Het is een kans om elkaar opnieuw te ontmoeten. Wij moeten die ons niet laten ontglippen, maar cultiveren.
<P>En de schuldgevoelens die ik opwek met dit feestelijk inlossen?  Weet dat je lijfelijke aanwezigheid het allerbelangrijkste voor mij is: je te horen, te zien en te voelen. M&#233;&#233;r hoeft voor mij niet, maar, als je dat anders ziet, bekijk het dan creatief, want in deze afbetaling mag je zelf ze cijns bepalen. Zoveel ruimte krijg je van de meeste schuldeisers niet. Neem bijvoorbeeld een bloemetje mee. Dat  zou heel goed passen want ik ben maar kort in NL en ik ga weer verder met mijn ene tj&#243;kvolle koffertje. Ghislaine en ik kunnen er nog tien dagen samen van genieten.
<P>Of verzin iets anders dat, net als de bloemen, 'daar &amp; dan' wordt genoten: Iets voor de 'anderen', iets voor de sfeer in dit provisorische verdeelcentrum het nieuwe kantoor van Ghislaine, wellicht nog niet helemaal ingericht.
<P>Neem vooral jezelf mee. Neem je voor van de wijn en de 'ander' te genieten. Neem verhalen van jez&#232;lf mee, want mijn verhalen zijn verteld. Die staan op mijn websites. Die kun je nu al bekijken, maar mijn website met verhalen en foto's worden 'daar &amp; dan' permanent getoond.  Mijn reisverhalen kunnen ter plekke worden geprint, en ik leg er wat klaar. Ik heb voor de gelegenheid een spaans artikeltje van enkele jaren geleden in het NL vertaald. El Regalo heette het. Het Kado heet het nu. Ik zal het bij de uitnodiging leggen.
<P>
Nu is het nog 'daar &amp; dan', maar het wordt 'hier &amp; nu', nog even!<BR>
Bereid je gemoed vast v&#243;&#243;r. Zorg dat je erbij bent.
<P>Laat weten of je komt, dan kan ik de verdeelsleutel bepalen.
<P>Hartelijke groet en tot ziens,  G&#233;rard
<HR>
Hieronder nog wat feitelijkheden:
<P><B>Plaats en datum: Lakerstraat 15,</B><BR>
</B>halfweg de plek waar ik woonde en Ghislaine woont.<BR>
<B>zaterdag 27 Mei van 1000 tot 1500.</B><BR>
</B>routebeschrijving op verzoek. E-mail naar mij of telefoon naar Ghislaine 040 2442748<BR>
<BR>
<B>Mijn ZA websites:</B><BR>
</B>http://www.van-eyk.net/gerard/za<BR>
http://perso.wanadoo.es/gerard.van-eyk
<P>
<B>De wijnlijst:</B><BR>
Alle wijnen komen van Darling Cellars, dat was bij mij in de buurt, een zeer koel wijndistrikt omdat het nogal dicht bij de zee ligt. Het ligt aan de grens van het Swartland distrikt waar Albert Heijn zijn wijnen vandaan haalt<BR>
G&#233;&#233;n van deze wijnen worden  zodanig naar NL ge&euml;xporteerd, maar sommigen daarvan worden wel gebotteld onder andere namem zoals Kaapse Hoop, Goed Genoegen en Voorspoed. Die merken zijn eigendom van de importeur Baarsma in Gorredijk.<BR>
<blockquote>
Chardonnay '98, vier dozen van zes<BR>
Pinotage magnum '98 1,5L, een doos van zes<BR>
Cabernet Sauvignon '98 magnum 1,5L, een doos van zes<BR>
Sauvignon Blanc '99 (Veritas Silver Medal), drie dozen van zes<BR>
Shiraz '97 (Selected SAA Business Class), drie dozen van zes<BR>
Pinotage '98, vier dozen van zes<BR>
Merlot '98, (Veritas Silver Medal), vier dozen van zes<BR>
Lagoon Ros&#233;, 1,0L vier dozen van negen<BR>
Blanc de Blanc (Dry) '99, drie dozen van 12<BR>
Tinta Barocca '99, drie dozen van 12
</blockquote>
Dertig dozen met 228 werkelijke flessen, 252 'flessen' van 0.75, 189 liter.<BR>
Transportverpakking precies een kubieke meter<BR>
<BR>
Pinotage in magnum en als 0,75 is dezelfde wijn.<BR>
Pinotage is een typische ZA kruising (uit 1925) van <B>PINO</B>(t Blanc en Hermi)<B>TAGE</B> (Hermitage heet nu Cinsault).<BR>
Tinta Barocca is een ras van italiaanse herkomst en wordt o.a. ook voor port gebruikt. Het is een zeer geurige wijn, maar niet 'spicy'. Dat is de Pinotage vaak wel.<BR>
De Blanc de Blanc is zeer goed en kocht ik daar vaak..<BR>
Lagoon Ros&#233; is een experiment van Darling Cellars. Hij is mooi droog.
<P><CENTER><B>einde tekst</B></CENTER>
<HR noshade></TD></TR></TABLE></CENTER>
</BODY></HTML>