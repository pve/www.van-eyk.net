<HTML><BODY>
<title>Ode to my family</title>
<BR>
<CENTER><TABLE BORDER=0 WIDTH="80%"><TR><TD BGCOLOR="#FFCC33">
<CENTER><P><FONT FACE="arial,helvetica"  SIZE="-1">Bij de promotie van Martine op 19 juni 2001.<BR>Toespraak door Peter
<P>Beginmuziek: <BR><I>The windows of the world / <BR>what the world needs now is love, <BR>Bacharach CD track 9.</I></font></CENTER>

<CENTER><HR size=3 width=90% NOSHADE></CENTER>
<CENTER><P><FONT FACE="arial,helvetica" SIZE="+2">Ode to my family</font></CENTER>

<P><FONT FACE="arial,helvetica"  SIZE="+0">Lieve zus,


<P>Ik ben trots op je, en op jouw resultaat dat we vandaag vieren.
Ik ben er trots op, los van de bijdrage die ik daar misschien aan heb
geleverd. Je hebt het boekje afgemaakt, ondanks het geploeter dat je
mij, en later Lambert hebt zien doen toen wij met onze proefschriften
bezig waren. Het is daarom jouw resultaat.

<P>Aan het einde van je boekje schrijf je: <I>"Please enjoy my unfinished
thoughts.</I>" Geniet van mijn onafgemaakte gedachten. Dat heb ik gedaan.

<P>De inhoud van het boekje spreekt me zeer aan, maar dat ligt natuurlijk
ook aan mijn eigen belangstelling. In eerste instantie gaat het over het
gebruik van informatietechnologie om voorschrijfgedrag van artsen te
beïnvloeden.

<P>Maar het verhaal gaat ook over communicatie: massacommunicatie via
databases naar beleidsmakers. Massacommunicatie via groepsbijeenkomsten
naar artsen, individuele communicatie naar en tussen artsen, individuele
communicatie tussen arts en patiënt, en zelfs patiënten onderling. De
moderne informatie en communicatietechnologie (Internet) maken heel veel
nieuwe vormen van communicatie mogelijk. Dat schept ook veel verwarring,
want vaststaande wereldbeelden en traditionele manieren van werk komen
op losse schroeven te staan. Het is die omgeving van verschuivende
betekenissen waarin wij ons thuis voelen.

<P>Ons gaat het er niet om het bestaande te continueren, maar om het nieuwe
te verkennen. Onze bijdrage is niet om het veld te egaliseren, onze
bijdrage is om een nieuw pad door dit onbekende terrein te laten zien,
en geen genoegen te nemen met een antwoord als "dat is nu eenmaal zo",
om door te blijven gaan met proberen, al lijkt het doel nog zo ver weg.
Of het nu over een wetenschappelijk probleem gaat, je persoonlijke
ontwikkeling of een probleem van je kind.

<P>Dit is een onderdeel van de bijdrage van onze familie aan de
maatschappij. Dit is wat onze familie probeert te bereiken, ook al gaat
dat soms gepaard met grote persoonlijke offers. En hoe verdeeld we nu
ook zijn, daarin zijn we samen en herkennen we elkaar. Wij hebben vaders
en moeders van wie wij deze capaciteiten hebben gekregen. Het is niet
altijd makkelijk om deze capaciteiten in onze maatschappij te hanteren,
maar wij accepteren ze zoals ze zijn, en het is onze verantwoordelijkheid er mee te leren leven. Vandaag zien wij daarvan een resultaat.

<P>Ik begon met het citeren van de laatste regel van je boekje.
<P>Ik eindig met het citeren van de eerste regel.
<P>Luister maar naar de muziek.

<CENTER><P><FONT FACE="arial,helvetica"  SIZE="-1">Eindmuziek: <BR><I>Ode to my family, cranberry's, track 1.</I>

<HR size=3 width=90% NOSHADE></CENTER>
<FONT FACE="arial,helvetica" SIZE="-1">
Die eerste regel luidt: <I>"voor mijn familie"</I>
<BR>http://www.van-eyk.net/pve
</TD></TR></TABLE></CENTER>
</BODY>
</HTML>
