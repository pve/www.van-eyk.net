<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/minnaarx.htm -->
<HTML><HEAD>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE width="67%">
  <TBODY>
  <TR>
    <TD>
      <HR noShade>

      <P><FONT size=+1>Johan Minnaar</FONT> <BR>Een portret 
      <P>Ik had al een paar keer lifters meegenomen op mijn reis naar het 
      noorden. Ik vroeg ze steeds waarom ze op reis waren. Altijd was het: "Op 
      zoek naar werk".</P>
      <P>--"Wat is uw beroep?", probeerde ik dan verder, en ik hoorde dan 
      vanalles, maar meestal ongeschoold en bereid 'alles' aan te pakken. Het 
      waren bijna altijd jongeren, hooguit 30 of 40 jaar, maar nu stond er een 
      oude man een beetje apart van de rest. Hij zag er vermoeid uit. Voor hem 
      stopte ik.</P>
      <P>Hij was zichtbaar aangedaan dat ik voor hem had gekozen en niet voor 
      dat groepje jongeren. Hij bedankte mij omstandig. Oude mensen werden niet 
      meer gezien. Maar geleidelijk-aan maakte zijn klagerige verhaal mij 
      argwanend. Vooral toen dat uitmondde in vragen om geld om wat te eten. Het 
      leek op een <I>prefabricated drama</I> dat hij opvoerde. Hij was 
      gisteravond in Citrusdal aangekomen en was te voet op pad naar een kennis 
      die hem wellicht werk zou bezorgen. Bij een brug bij de uitgang van het 
      plaatsje, waren jongeren begonnen hem met stenen te bekogelen. Toen had 
      hij zijn bewustzijn verloren en toen hij bijkwam was zijn geld weg en had 
      hij pijnlijke kneuzingen aan zijn schouder en zijn knie die hij telkens 
      voorzichtig masseerde terwijl hij naast mij zat. Zijn kennis was niet 
      thuis geweest. De politie had niets voor hem kunnen doen:</P>--"Ik ben een 
      blanke", zei hij met een zucht, "Ik ben 63".<BR>--"Wat is je beroep? Heb 
      je een vak?"<BR>--"Ik ben metaalwerker, lasser", zei hij met een 
      verscholen maar onmiskenbaar gevoel van fierheid.<BR>
      <P>Ik vroeg naar details; inderdaad hij wist daar heel wat van, en niet 
      alleen boekenkennis. Dat verhaal klopte en ik vond hem weer 
      betrouwbaarder.<BR>--"Maar hoe weet u zoveel van lassen?", vroeg hij 
      tenslotte verbaasd, "De meeste mensen weten niet eens wat lassen 
      is".<BR>Ik vertelde hem van mijn technische opleiding en 
      ervaring.<BR>--"Ik heb ook enkele jaren aan de universiteit gestudeerd, 
      medicijnen, maar toen is mijn vader overleden. Toen ben ik alleen nog maar 
      naar de nijverheidsschool geweest", en meteen was dat fiere, wat hij even 
      had laten zien, verdwenen.</P>
      <P>'Daar gaan we weer', dacht ik, 'het melodrama deel twee!'. Toen we over 
      dat lassen spraken was het gesprek wat meer volwassen geworden, maar nu 
      klaagde hij weer over de pijn in zijn schouder en zijn been en begon weer 
      voorzichtig te wrijven.<BR>--"Bent u dan niet naar een medisch centrum 
      geweest om er even naar te laten kijken?"<BR>--"Ach meneer, dan moet ik 
      urenlang tussen zwarten zitten die mij uitlachen en ik kom als 
      allerlaatste aan de beurt. En voor een echte dokter heb ik geen geld, mijn 
      beurs was toch gestolen? Nee, ik geloof dat het vanzelf wel overgaat". En 
      weer begon hij over geld om eten te kunnen kopen.<BR>
      <P>Ik verzette mij tegen mijn opkomende melodrama interpretatie. Ik 
      luisterde nog eens goed. Hij sprak een heel beschaafd Afrikaans dat ik 
      goed kom verstaan. Inderdaad meer dan gemiddeld verzorgd. Hij sprak ook 
      behoorlijk netjes Engels. Misschien was het toch wel waar van die 'goede 
      opvoeding' vroeger. Ik deed hem een voorstel. Ik moest zelf ook wat fruit 
      kopen voor mijn middagmaal.</P>
      <P>--"Ik geef je geen geld, dat doe ik nooit", zei ik, "maar we kunnen 
      samen in een supermarkt wat eten kopen. Ik zal betalen wat je 
      koopt".<BR>Hij nam wat brood en een pakje voorgesneden leverworst. Ik nam 
      een stuk watermeloen dat veel te groot voor mij was maar waarvan hij ook 
      wel een stuk beliefde. Op een picnic plaats langs de grote weg streken we 
      neer.<BR>Ik hoorde hem verder uit. Mijn vertrouwen steeg weer wat. Het 
      brood en de worst bewaarde hij tot vanavond; dan hoefde hij niet met een 
      lege maag naar bed. En floep: meteen zat hij weer te klagen: het melodrama 
      deel drie.<BR>Op de plaats van mijn bestemming, Klawer, laat ik hem 
      achter. Hij zou nog verder liften.</P>
      <P>Twee dagen later kom ik terug van het noorden in dezelfde streek en ja, 
      daar staat hij weer te liften; samen met een andere blanke oude man. Hij 
      is een heel ander mens. Hij stelt opgewekt zijn maat voor. Die is schilder 
      en doet speciaal letters en uithangborden. Of hij werk heeft gevonden?</P>
      <P>--"Ja", zegt hij opgewekt, "Maandag kan ik beginnen. Bij een 
      ploegscharenfabriek hier vlakbij. Ik heb een flink handgeld gekregen. Ik 
      moest een paar naadjes lassen en ze waren verrukt. Ze hebben heel moderne 
      machines, maar niemand kan ze bedienen. Al die jongeren noemen zich lasser 
      en denken dat er alleen maar electrisch lassen bestaat".</P>
      <P>Hij toonde de fierheid, waarvan ik eerder een glimpje had mogen zien, 
      voluit. <BR>--"Ze vroegen mij of ik niemand kende voor fijn schilderwerk 
      om de ploegen af te werken. En nu heb ik hem opgezocht. Hij is degene die 
      niet thuis was toen ze mij in Citrusdal met stenen bekogelden. We gaan 
      samen naar de fabriek."<BR>Ik moest er wat voor omrijden, maar ik deed het 
      graag. Op het terrein van de fabriek praatten we nog wat na. Inderdaad, 
      een heel ander mens.</P>
      <P>Onderweg hoor ik een radioprogramma over --niets is toevallig in deze 
      wereld-- over nijverheidsscholen. Er zijn veel mensen die per telefoon hun 
      ervaringen inbrengen. Het blijkt niet een gewone brave ambachtschool te 
      zijn zoals ik dacht. Het is meer een opvoedingsgesticht waar met harde 
      hand kinderen met harde koppen tot normale burgers worden vertimmerd. Een 
      handenarbeidberoep wordt er in gehamerd. Voor de buitenstaander is het een 
      nest van onderling geweld en jeugdbendes, maar dat gaat over hooguit tien 
      procent zegt een personeelslid: "Wij hebben daar ook last van". <BR>Er 
      zijn ook getuigenissen van oud-leerlingen, sommigen nog steeds 
      gefrustreerd of gekraakt voor het leven. Een ander is trots op de ommekeer 
      die het in zijn leven heeft gebracht: "Ik was inderdaad een nagel aan de 
      doodskist van mijn ouders", zegt een man die nu gepensioneerd is als hoger 
      belastingambtenaar. "Meubelmaken heb ik er geleerd en ik houd van dat vak; 
      het is nog steeds mijn hobby".</P>
      <P>Ik denk voortdurend aan Johan Minnaar als ik dat programma hoor. Wat 
      heeft hij daar meegemaakt? Hoe heeft het zijn leven veranderd? Wat weet ik 
      allemaal niet van hem? Oh, Johan, kon ik je nog maar eens 
      ontmoeten.</P><FONT size=-1>Ceres, 17 maart 2000<BR>© 2000 Gérard van 
      Eyk</FONT> 
      <HR noShade>
    </TD></TR></TBODY></TABLE></CENTER></BODY></HTML>
