<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/leererva.htm -->
<HTML><HEAD>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE width="67%">
  <TBODY>
  <TR>
    <TD>
      <HR noShade>

      <CENTER><B>Leren van ongestructureerde ervaringen</B></CENTER>
      <CENTER>
      <P>Een instructie over het formuleren van leerervaringen,<BR>een techniek 
      voor ervaringsleren en self-learning.</CENTER></P>
      <CENTER><A name=r*></A>Prof.Ir. G.H.A. van Eyk<A 
      href="http://ourworld.compuserve.com/homepages/Gerard_Van_Eyk/leererva.htm#*">*</A></CENTER><BR><BR><B><I>Inleiding</B></I><BR>Als 
      'leren' ter sprake komt, wordt allereerst aan het schoolse leren gedacht: 
      De wereld van leraren, dictaten, boeken en examens. De kennis wordt 
      hierbij geselecteerd en gestructureerd aangedragen. Voor dat doel zijn 
      gedetailleerde leer- en doceertechnieken ontwikkeld. Hierbij wordt over 
      het hoofd gezien dat door deze wijze van structureren slechts een beperkt 
      kennisgebied wordt overgedragen, namelijk de examineerbare of afvraagbare 
      kennis. <A name=r1></A>De huidige verwetenschappelijking van het onderwijs 
      heeft bijgedragen aan deze concentratie op afvraagbare kennis (Mertens 
      1981)<A 
      href="http://ourworld.compuserve.com/homepages/Gerard_Van_Eyk/leererva.htm#1"><SUP>1</SUP></A>. 
      Om echter op een verantwoorde manier een beroep te kunnen uitoefenen, is 
      ook kennis nodig uit de overige gebieden. <A name=r2></A>Die hebben 
      betrekking op het handelen in specifieke situaties en op integratie van 
      kennis in de eigen mogelijkheden en beperkingen van de (toekomstige) 
      professional (De Groot 1980)<A 
      href="http://ourworld.compuserve.com/homepages/Gerard_Van_Eyk/leererva.htm#2"><SUP>2</SUP></A>.<BR><BR><I><B>Toevalsprocessen</I></B><BR>De 
      overdracht van de overige kennis wordt overgelaten aan 'toevalsprocessen' 
      gedurende de opleiding en aan voor- of buitenschoolse activiteiten. In 
      sommige beroepen is er een meer gestructureerde aanpak van de overige 
      kennis. In de medische opleiding kent men de co-assistentschappen, in de 
      ingenieurs -opleiding kent men de praktijkstage en in de sociale beroepen 
      kent men de supervisie. De noodzaak om aan die overige kennis meer 
      aandacht te geven wordt ook ingezien als binnen een opleiding wordt 
      ontdekt dat de studenten weliswaar hoog scoren bij de diverse vakken, maar 
      deze niet kunnen integreren in een activiteit; niet echt 'competent' 
      worden. Bij opleidingen met kleine studentenaantallen kan dit defect nog 
      worden opgelost door toevalsprocessen zoals een persoonlijke ontmoeting 
      tussen student en docent. <A name=r3></A>Bij grote instellingen moet meer 
      systematisch aandacht worden besteed aan de niet- examineerbare vakken 
      (Van Eyk 1982 en 1984)<A 
      href="http://ourworld.compuserve.com/homepages/Gerard_Van_Eyk/leererva.htm#3"><SUP>3</SUP></A>.<BR><BR><I><B>Ongestructureerde 
      kennis</I></B><BR>De ontbrekende kennis is wel aanwezig in de omgeving van 
      de student, maar die is ongestructureerd. 'In de praktijk hangen geen 
      bordjes met uitleg en er is ook geen catalogus', zei een wijze docent 
      eens. De algemene manier om tot die overige kennis en tot integratie te 
      komen is om de student in een (min of meer gesimuleerde) praktijksituatie 
      te brengen en hem vervolgens te verplichten daarover te reflecteren. Het 
      schrijven van een stageverslag is daarvoor een zeer populaire methode. Een 
      methodische aanpak, echter, wordt ternauwernood gegeven. Een gesprek met 
      een stagebegeleider, in het geval dat de student er niet uitkomt, is een 
      van de bovengenoemde toevalsprocessen, want de stagebegeleider is zich van 
      zijn rol doorgaans niet bewust, noch is hij er voor opgeleid. Om die reden 
      heeft de praktijkstage in overwegend theoretisch opleidingen een 
      ambivalente positie. Men verwacht er veel van, maar het komt er niet uit 
      Stages worden daarom vaak 'weggeorganiseerd' en vervangen door lessen 
      waarin de docent het wel even zal uitleggen. Het leren van ervaring wordt 
      in beginsel wel gewaardeerd; het wordt tevens als een zeer onefficiënte 
      vorm van leren gezien. 'Vertel mij het maar' schijnt de student te eisen, 
      en de docent gaat daar gretig op in bij gebrek aan een alternatief. 
      Kortom: Leren van de praktijk wordt ondergewaardeerd. Er wordt weinig 
      leertechnologie voor aangedragen. Daarom blijft het zo.<BR><BR><B><I>De 
      benodigde technologie is aanwezig</B></I><BR>Toch is er voor het leren in 
      de praktijk en voor de reflectie op praktijkervaringen hoogwaardige 
      leertechnologie ter beschikking. Het gaat hier om de leerdialoog, met name 
      in de vorm van het zgn. supervisiegesprek. Deze methode is ontwikkeld voor 
      de sociale beroepen en psychotherapeuten waardoor het niet gemakkelijk 
      binnen de gezichtskring van de technische wetenschapper wordt gehaald. Het 
      is ook een zeer kostbare methode omdat die door hooggeschoolde 
      professionals in langdurige gesprekken wordt 
      geëffectueerd.<BR><BR><I><B>De methode van het schrijven van 
      leerervaringen</I></B><BR>die hieronder wordt uiteengezet, is ge‹nspireerd 
      op supervisie. Het is zeker minder diepgaand, maar daartegenover zeer veel 
      goedkoper. In overeenstemming met de twintig-tachtig regel zou men kunnen 
      zeggen dat met 20% van de kosten toch 80% van het resultaat wordt behaald. 
      Het schrijven van leerervaringen is verder nog verschillend van supervisie 
      omdat het leidt tot een houding in het leven waardoor de student niet 
      langer meer student is in de oude afhankelijke betekenis, maar een 
      autonoom lerend mens wordt die letterlijk van alles wat hij onder ogen en 
      in handen krijgt, leert: De echte self-learner of hands-on learner. De 
      methode vergt in het begin enige instructie en supervisie, maar is verder 
      zo eenvoudig dat die, bijvoorbeeld, gemakkelijk door een manager kan 
      worden overgedragen aan medewerkers. Dat is vooral van belang in 
      organisaties waarin onderzoek en ontwikkeling een grote rol spelen. <A 
      name=r4></A>In dergelijke organisaties is zo'n lerende houding -zowel van 
      het individu als van de organisatie- uitermate belangrijk (Nyhan 1991)<A 
      href="http://ourworld.compuserve.com/homepages/Gerard_Van_Eyk/leererva.htm#4"><SUP>4</SUP></A><BR><BR><I><B>Wat 
      is supervisie?</I></B><BR>Supervisie is een methode om aan de hand van 
      concrete werkervaringen de supervisant inzicht te doen krijgen in zijn 
      functioneren binnen zijn beroep, en op zijn eigen mogelijkheden en 
      beperkingen daarin. Het gaat daarbij om de inzichten van de supervisant; 
      de supervisor treedt op als katalysator van dit proces. Stilstaan bij 
      werkervaringen is belangrijk om de bewustwording van het eigen handelen te 
      stimuleren. De supervisor voert daartoe een gesprek met de supervisant op 
      basis van door de supervisant aangeboden ervaringen over een werkperiode: 
      het supervisiegesprek en het supervisieverslag. In een strikte 
      opleidingssituatie gaat het om de ervaringen met betrekking tot de eerder 
      aangeboden (nieuwe) kennis op het vakgebied. Maar, typisch voor alle 
      ervaringsleren, deze kennis kan niet zonder meer van zijn context van de 
      totale werkervaring worden ge‹soleerd en komen alle leerervaringen aan de 
      orde. Ook bestaat er 'groepssupervisie', waarin één supervisor het gesprek 
      leidt met meerdere supervisanten die werken in vergelijkbare situaties. 
      Dat is niet alleen efficiënter tijdsgebruik van de supervisor, het is ook 
      een unieke gelegenheid om van elkaars leerervaringen te leren en van de 
      manier hoe de ander met dezelfde ervaring of situatie 
      omgaat.<BR><BR><I><B>Cultuurshock</I></B><BR>Supervisie, en dat geldt ook 
      voor een eenvoudige variant als het schrijven van leerervaringen, leidt 
      echter tot een cultuurshock: Niet langer is het de professor die de vragen 
      stelt en het resultaat als 'goed' beoordeelt als de student de 
      hooggeleerde, of het handboek, min of meer perfect citeert. Nu is het de 
      student die moet beginnen. De begeleider vraagt alleen: Wat heb je 
      geleerd? Deze instructie is gericht op het leren beantwoorden van die 
      vraag.<BR><BR><I><B>Leerervaringen en de leerdialoog</I></B><BR>Leren van 
      eigen ervaringen en het krijgen van feedback is onverbrekelijk met elkaar 
      verbonden. Zonder feedback geen leerdialoog en dus ook geen leereffect. 
      Naast allerlei andere maatregelen om het leereffect te verhogen, speelt de 
      kwaliteit van die feedback en leerdialoog een doorslaggevende rol; zeker 
      als het gaat om kennis die niet in handboeken kan voorkomen zoals omgaan 
      met specifieke situaties, persoonlijke stijl en innerlijke 
      waarden.<BR><BR><I><B>De student moet beginnen</I></B><BR>De inzet voor 
      zo'n leerdialoog komt allereerst van de student. Hij poneert zijn 
      ervaringen in een zelfgekozen vorm. Al te rigide voorschriften werken 
      belemmerend, blijkt uit onderzoek. Toch is het volgende van practisch 
      belang voor de (beginnende) schrijver van leerervaringen en voor de 
      supervisor. Het is een taalanalytische benadering die de student zich 
      gemakkelijk eigen kan maken en ook priv‚ bruikbaar is. Het is aan te raden 
      om korte enkel-voudige zinnetjes te gebruiken die beginnen met <I>'Ik heb 
      geleerd dat....'</I>. Het werkwoord 'leren' kan met vrucht vervangen 
      worden door (her)ontdekken of inzicht krijgen. Ook is het wel verhelderend 
      te beginnen met <I>'Ik heb ingezien dat het niet (altijd) waar is dat 
      ...', </I>of <I>'Vroeger dacht ik ...., maar nu weet ik (of twijfel 
      ik)....'</I><BR><BR><I><B>Drie soorten uitspraken</I></B><BR>Als je iemand 
      vraagt naar zijn 'leerervaring' zal hij met een van de onderstaande drie 
      uitspraken te voorschijn komen<BR>1. Een evaluerende opmerking: Ik vond 
      dit leuk, vervelend, belangrijk, spannend, ik voelde mij verward of 
      gestimuleerd enz.<BR>2. Een objectieve beschrijving van het leereffect in 
      termen van nieuw verworven kennis/inzicht in vergelijking met de bestaande 
      oude kennis<BR>3. Een actie opmerking zoals: Ik zal in het vervolg niet 
      zus maar zo (re)ageren.<BR>Voor het bereiken van een maximaal leereffect 
      moet iedere ervaring met de drie typen opmerkingen worden beschreven. 
      Meestal wordt spontaan begonnen met een opmerking van het type 1 of 3 en 
      laat het daarbij. Dat is jammer, want de leermogelijkheid wordt op die 
      manier heel slecht benut.<BR>Opmerkingen van type 2 vergen meer reflectie 
      en vaardigheid. Door een type 3 opmerking als zodanig te herkennen en van 
      daar uit terug te redeneren en te vragen: <I>'Hoe kwam ik tot dat idee 
      voor die actie'</I>, kunnen de bijbehorende typen 1 of 2 worden 
      ontdekt.<BR>Vanuit 1 kan men vragen: <I>'Wat vond ik precies leuk, 
      verwarrend, vervelend ....?'</I> Of: <I>'Welk feit bracht mij tot dat 
      gevoel?'</I> of <I>'Tot welk inzicht/besluit leidt dit gevoel?'</I> Op die 
      manier kan het leereffect gemaximaliseerd worden.<BR><I>'Wat wist ik eerst 
      niet en nu wel'</I>, tenslotte, is de meest directe vraag om type 2 
      opmerkingen te genereren.<BR><BR><I><B>Andere 
      beginnersfouten</I></B><BR>Sommige beginners maken het zich al te 
      gemakkelijk en behandelen de vraag als een soort tentamen waar ze zelf de 
      vragen mogen stellen, en spuien wat afvraagbare kennis. Daarvoor hoeft 
      deze dure methode niet gebruikt te worden.<BR>De meest voorkomende 
      beginnersfout is echter om het zich juist te moeilijk te maken en een 
      wirwar van ervaringen door elkaar te halen. Het doel van het 
      begeleidingsgesprek is om dan diverse typen te herkennen en enkele daarvan 
      in enkelvoudige zinnetjes opnieuw te formuleren, zodat de student zijn 
      eigen (foutieve) werkwijze inziet en actie kan 
      ondernemen.<BR><BR><I><B>Niet alles hoeft op tafel</I></B><BR>Een andere 
      moeilijkheid die optreedt als de student naar zijn leerervaringen wordt 
      gevraagd, is een blokkade om zelfs maar één ervaring te noemen. Gelukkig 
      komen dan toch nog type 1 ervaringen naar boven. Weliswaar zijn die dan 
      vaak onspecifiek, maar dat kan verholpen worden met de vraag: 
      <I><B></B>'Wat vond je precies zo.... 
      Vervelend/leuk/verwarrend?'<B></I></B><BR>In een volgende fase, als de 
      student eenmaal door heeft hoe het werkt, wordt hij soms overstelpt door 
      een veelheid van leerervaringen. Het advies is dan om er slechts drie, 
      zonder veel omhaal, dus intu‹tief, als de belangrijkste aan te 
      merken.<BR>Als daarbij een 'fout' wordt gemaakt, melden die leerervaringen 
      zich later wel. Het verhelderingsproces voor de niet naar boven gehaalde 
      leerervaringen loopt namelijk onbewust door als men de methode eenmaal 
      heeft leren kennen.<BR>Aan het einde van een wat langere training of 
      cursus kan het aantal genoteerde leerervaringen nog danig oplopen. Het is 
      dan mogelijk om met een geleide fantasie het teveel aan leerervaringen in 
      te dikken. Daarbij wordt iedere leerervaring benoemd met een (symbolisch) 
      voorwerp. Vervolgens droom je dat je op reis gaat met een kleine koffer: 
      <I>'Wat neem je mee, wat laat je achter?'</I> Dat is tevens een oefening 
      in het intuïtief kiezen.<BR><BR><I><B>De taak van begeleider</I></B><BR>De 
      begeleider moet in een leerdialoog de door student aangedragen ervaringen 
      verhelderen; echter niet door nieuwe kennis aan te dragen of iets 
      (opnieuw) uit te leggen. Hij moet de leerling rustig en geduldig 
      <I>'socratisch'</I> ondervragen over het <I>'wat, hoe en waarom'</I> van 
      zijn ervaring.<BR>Bij de behandeling van een leerervaring wordt de 
      inhoudelijke kant gescheiden van de vorm waarin de leerervaring wordt 
      aangeboden. Die inhoudelijke kant kan betrekking hebben op de primaire 
      doelen van de cursus. Het is ook mogelijk dat de leerling voor hem 
      belangrijke leerervaringen opdoet buiten deze primaire doelen, 
      bijvoorbeeld over het gedrag van de docent. In de leerdialoog zijn die 
      even belangrijk als de andere leerervaringen. Het gaat vòòr alles om het 
      overdragen van de zelflerende houding. Het commentaar op de vorm van de 
      leerervaring heeft tot doel het inzicht in de persoonlijke leerstijl te 
      bevorderen. Dat is een kwestie van een spiegel voorhouden in de vorm van 
      feedback: <I>'Als ik jou goed begrijp, probeer je uit te drukken 
      dat...'</I> of: <I>'Ik zie dat...'</I>. Daarna volgt steeds de belangrijke 
      (vaak impliciete) vraag: <I>'Is dat zo?'</I>. Die stelt de student in 
      staat die vermoedens te bevestigen of te ontkennen. De begeleider doceert 
      nooit en moet ook alle schijn daarvan vermijden. Het gaat om de student en 
      op het verhelderen van diens ervaring. Zo'n dialoog leidt ook vaak tot een 
      meer genuanceerde waarneming van het oorspronkelijke verschijnsel. Het is 
      ook niet nodig dat de dialoog volledig wordt afgemaakt gedurende het 
      supervisiegesprek. Zeker in een groepssupervisie is dat onnodig 
      tijdrovend. De dialoog wordt gestart tijdens het gesprek, maar wordt door 
      de student als een innerlijke dialoog min of meer bewust 
      voortgezet.<BR><BR><I><B>Actiepunten</I></B><BR>Een logisch gevolg op het 
      formuleren van leerervaringen is het formuleren van actiepunten na de 
      vraag: <I>'Welke concrete stappen ga je binnenkort ondernemen?'</I> Ook 
      hier maakt de beginner een aantal fouten die zijn leervermogen belangrijk 
      beperken en die gemakkelijk kunnen worden afgeleerd. Op de eerste plaats 
      moet onderscheid worden gemaakt tussen de hier bedoelde actie en die van 
      de type 3 opmerking. Deze laatste is een spontane actiegerichte uiting die 
      nog enige rijping nodig heeft. <I>'Ik zal nooit meer een Stanleymes 
      gebruiken'</I>, riep een eerstejaarsstudent/ontwerper die zich in zijn 
      vinger had gesneden. Pas na enige rijping kwam hij tot een actie die 
      minder beperkingen oplegde aan zijn verdere opleiding. Een teveel aan 
      actiepunten is funest: ook al gaan de golven van enthousiasme over het 
      geleerde nog zo hoog, beperking tot een drietal is meestal genoeg. 
      Belangrijker is om toe te zien dat het om concrete, enkelvoudige taken 
      gaat waarvan op korte termijn zichtbaar kan worden gemaakt of die zijn 
      uitgevoerd. Anders zijn het voornemens, die werken benevelend. Ligt een 
      voornemen te ver weg voor concrete actie, formuleer dan een eerste stap 
      die wel concreet kan worden gezet op een overzichtelijke 
      termijn.<BR><BR><I><B>Naar de Himalaya!</I></B><BR>Het is, bijvoorbeeld, 
      een prachtig voornemen om de Himalaya te gaan beklimmen, maar het is geen 
      actiepunt zoals dat hier wordt bedoeld. Afhankelijk van de situatie van de 
      would-be bergbeklimmer, zou een concreet actiepunt zijn om vòòr het einde 
      van de week een gesprek te hebben met de bank of om iemand op te bellen en 
      te vragen waar de Himalaya eigenlijk ligt.<BR>Het gaat om acties onder 
      handbereik waaruit iets nieuws kan worden 'geleerd'. De aldus gegenereerde 
      leerervaringen leiden wel weer tot nieuwe impulsen. Daar twijfelt de 
      self-learner niet aan. En 
      terecht.<BR><BR><I><B>Stimulerend</I></B><BR>Deze manier, om met behulp 
      van leerervaringen en actiepunten ongestructureerde leersituaties aan te 
      pakken, is zeer stimulerend. Uit ieder actiepunt volgt weer een 
      leerervaring die tot nieuwe impulsen voor actie leiden. De student blijft 
      daardoor sterk gericht op efficiënt en productief gedrag. Hij wordt minder 
      afhankelijk van opdrachten en goed- of afkeuringen van de professor. Het 
      is een zeer ondernemende manier van leren. De self-learner leert aldus 
      zichzelf opdrachten geven; de allereerste voorwaarde voor innovatief en 
      ondernemend gedrag. En dat is op zichzelf 
      belonend.<BR><BR><I><B>Beoordeling van leerervaringen</I></B><BR>Bij het 
      beoordelen van leerervaringen moet worden opgepast dat die niet verward 
      worden met tentamenvragen. Als er sprake is van een beoordeling om de 
      studievoortgang te meten of bespreekbaar te maken, moet de taak 
      'leerervaringen schrijven' als goed worden aangemerkt als de student 
      vooruitgang demonstreert in zijn vaardigheid zijn eigen, steeds 
      complexere, leerervaringen zelfstandig te beschrijven in de drie hierboven 
      genoemde typen uitspraken. Ook het leren schrijven van leerervaringen is 
      onderworpen aan de wetten van het ervaringsleren. Het ontdekken van een 
      eigen effectieve stijl staat voorop. Daar moet de interventie van de 
      begeleider op worden gericht. Of iemand een goede self-learner is, moet 
      blijken uit de toetsing van zijn prestaties bij de examens, in de 
      competentie van de sociale realiteit en in het vinden van gezonde eigen 
      plek in de wereld.<BR><BR>
      <P>Eindhoven, 3 januari 1992.</P>
      <HR>

      <P><A name=1>1</A> Mertens, F.J.H., Stages in een beroepsopleiding: het 
      praktijkjaar van het hoger technisch onderwijs. Dissertatie Nijmegen 1981. 
      Mertens schrijft: 'Vastgesteld kan worden dat de behandeling van de 
      techniek in de loop der jaren op een steeds abstracter niveau terecht is 
      gekomen. Men spreekt van een verwetenschappelijking van de opleiding'. <A 
      href="http://ourworld.compuserve.com/homepages/Gerard_Van_Eyk/leererva.htm#r1">terug 
      naar tekst</A><BR>
      <P><A name=2>2</A> Groot, A.D., Over leerervaringen en leerdoelen. In: 
      Handboek Onderwijspraktijk, afl.10 November 1980, band 1, deel II. De 
      Groot gaat uit van twee dichotomieën van leerdoelen waardoor vier velden 
      ontstaan. Slechts één veld is examineerbaar. De twee dichotomieën zijn 1) 
      kennis van algemene regels vs uitzonderingen daarop ofwel universeel vs 
      existentieel en 2) kennis van de wereld vs van jezelf. <A 
      href="http://ourworld.compuserve.com/homepages/Gerard_Van_Eyk/leererva.htm#r2">terug 
      naar tekst</A><BR>
      <P><A name=3>3</A></A> Eyk, G.H.A. van, The writing of learning 
      experiences as a teaching tool, Paper presented at the Design Policy 
      Conference, Royal College of Arts, London, July 1982.<BR>
      <P>-----------------, Some difficulties in integrating large-group 
      engineering couses, European Journal of Engineering Education, 8 (1984) 
      329-343. <A 
      href="http://ourworld.compuserve.com/homepages/Gerard_Van_Eyk/leererva.htm#r3">terug 
      naar tekst</A><BR>
      <P><A name=4>4</A> Barry Nyhan, Developing People's Ability to Learn, 
      European Perspectives on Self-Learning Competency and Technological 
      Change, European Interuniversity Press, Brussels, 1991. <BR>Nyhan schrijft 
      zowel over de noodzaak als over methoden van zelfleren als onderdeel van 
      het Europese Programma EUROTECNET om innovatie te bevorderen. De methode 
      van leerervaringen en actiepunten zoals omschreven in dit artikel, komen 
      er niet in voor.<A 
      href="http://ourworld.compuserve.com/homepages/Gerard_Van_Eyk/leererva.htm#r4">terug 
      naar tekst</A> 
      <P>
      <HR>
      <A name=*></A>*Prof. Ir. G.H.A. van Eyk (1929) is vanaf 1976 hoogleraar 
      aan de TU Delft, Faculteit Industrieel Ontwerpen en was van 1976 tot 1984 
      voorzitter van de Commissie Onderwijs. Gedurende die tijd groeide de 
      Faculteit explosief en moesten de onderwijsmethoden worden aangepast aan 
      de schaalvergroting, liefst met behoud van de intensiteit en kwaliteit 
      zoals die traditioneel bij ontwerponderwijs gebruikelijk was. Met name 
      voor het eerstejaars ontwerponderwijs, waar hij parttime als begeleider 
      optrad, ontwikkelde hij de methode van het schrijven van leerervaringen. 
      Later werd die methode met vrucht toegepast in andere vakken waarin de 
      eigen waarneming en het self-learning een belangrijke rol speelt. Met name 
      was dit het geval bij de cursus Kleinschalige Marketing, een training voor 
      ontwerpers die zelfstandig ondernemer willen worden, en in vele trainingen 
      buiten de universiteit op aanverwante gebieden. <A 
      href="http://ourworld.compuserve.com/homepages/Gerard_Van_Eyk/leererva.htm#r*">terug 
      naar tekst</A> 
      <HR noShade>
    </TD></TR></TBODY></TABLE></CENTER></BODY></HTML>
