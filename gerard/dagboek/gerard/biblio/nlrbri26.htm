<HTML>
<title>Mijn Reisbrief N&ordm; 26</title>
<BODY>

<CENTER><TABLE BORDER=0 WIDTH="80%"><TR><TD BGCOLOR="#FFFFFF">

<hr  style="font-size:100%;">

<b><span style="font-family:Trebuchet MS;font-size:180%;">Mijn Reisbrief No 26</b></span>

<span style="font-family:Trebuchet MS;">

<P>Iquique, Hostal Obispo Labbe, Vrijdag 22 Februari 2008

<P>Beste Vrienden en Vriendinnen,

<P>Laat mij deze brief beginnen met een foto van een meisje in rode jurk dat lekker gedecideerd dóórstapt naar het water.  Ik vind het een mooie foto. Misschien dat ik later nog een andere 'knip' maak uit het origineel. Dat kan tegenwoordig.
<BR><a href="http://www.flickr.com/photos/weltbummler/2279645461/" title="nina con vestido rojo by Weltbummler, on Flickr"><img src="http://farm3.static.flickr.com/2354/2279645461_6144f75e01.jpg" width="500" height="98" alt="nina con vestido rojo" /></a>
<BR>Ik twijfelde over het thema van deze brief; er is zoveel. Bijvoorbeeld mijn overleving alhier met mijn dieet van verse groente en vruchten is ook spannend. Maar ik wil eerst de beschrijving van de stranden van <I>Iquique</I> afmaken. 
<P><a href="http://www.flickr.com/photos/weltbummler/2279646003/" title="playa al norte de hotel gavina1 by Weltbummler, on Flickr"><img src="http://farm3.static.flickr.com/2038/2279646003_30fcc5b949.jpg" width="500" height="140" alt="playa al norte de hotel gavina1" /></a>
<BR>Ik beschreef beide zandstranden, maar ten noorden van <I>Hotel Gavina</I>, dat je op een van de foto's kon zien, is er nog 'rotsstrand' tot aan de haven. Die rotsen zijn voor het zonnebaden niet zo'n probleem, en voor gezinnen met avontuurlijke kinderen zelfs aantrekkelijker, want de zeefauna is er een stuk interessanter. 
<BR><a href="http://www.flickr.com/photos/weltbummler/2279646197/" title="playa al norte de hotel gavina2 by Weltbummler, on Flickr"><img src="http://farm3.static.flickr.com/2260/2279646197_7668ff1241.jpg" width="500" height="209" alt="playa al norte de hotel gavina2" /></a>

<BR>Ondernemende kinderen lieten mij kwallen zien, diverse prachtige schelpdieren en een buitengewoon mooie zeester, zoals op onderstaande foto's.
<P>Zoals de rode vlag laat zien, is het daar niet geschikt om te zwemmen, maar je ziet overal tussen de rotsen kinderen --en hun ouders-- speuren naar allerlei eetbaars en interessants. 
<P>De 'strandzijde' van <I>Iquique</I> heeft nog een andere verrassing. Het wandelpad tussen het strand en de boulevard, met name het traject langs de <I>Playa Brava</I>, is versierd met in de beton gegoten copie&euml;n van '<I>geoglifos</I>'. Dat zijn die reusachtige figuren die de berghellingen in deze regio sieren. Op de hoogvlakte, de woestijn, is het zicht buitengewoon helder en kunnen die tekens op zeer grote afstand worden onderscheiden.
<BR><a href="http://www.flickr.com/photos/weltbummler/2279645279/" title="estrella de mar 1 by Weltbummler, on Flickr"><img src="http://farm3.static.flickr.com/2135/2279645279_19de47ca5a_t.jpg" width="100" height="100" alt="estrella de mar 1" /></a>
<a href="http://www.flickr.com/photos/weltbummler/2279646523/" title="estrella de mar 2 by Weltbummler, on Flickr"><img src="http://farm3.static.flickr.com/2049/2279646523_f61cb33bdb_t.jpg" width="100" height="100" alt="estrella de mar 2" /></a>
<BR>Die motieven zie je ook in de huidige <I>Aymara</I> kunst. Zeker in de toeristische variant daarvan worden ze te pas en te onpas herhaald. 

<P>Toch is de werkelijke betekenis van die <I>geoglifos</I> [<I>geoglyphs </I>in het engels] niet helemaal duidelijk. Wel is uit meer recent onderzoek uitsluitsel verkregen over de datering. Hoewel er enige sporen zijn gevonden van zéér oude culturen --van 6000 &agrave; 8000 jaar geleden-- heeft dat géén betrekking op de <I>geoglifos</I>. Die zijn ontstaan /gemaakt vanaf ongeveer 400 AD tot ongeveer 1400 AD toen de <I>Azteken</I>-cultuur ontstond, en deze streek ging domineren. [Die <I>Azteken</I>-cultuur was dus ruim 100 jaar oud toen de Spaanse veroveraars hier aankwamen] 

<BR><a href="http://www.flickr.com/photos/weltbummler/2280435488/" title="geoglifo geometrico by Weltbummler, on Flickr"><img src="http://farm3.static.flickr.com/2356/2280435488_8230789944_m.jpg" width="240" height="240" alt="geoglifo geometrico" /></a>

<BR>Het is zeker dat de tekens informatie bevatten over de route, want ze ontstonden tegelijk met de periode dat er lama karavanen door de woestijn gingen trekken: Oases, aanwezigheid van water, richting en rustplaatsen. 

<P>Maar ze hadden ook een sacrale betekenis, want tot op de huidige dag is voor de <I>Aymara</I> bevolking het dóórtrekken van de woestijn een handeling die met sacrale handelingen gepaard gaat. 

<P>Pure artistieke uitdrukking kan niet worden uitgesloten. Zeker niet voor de paar uitzonderingen die qua grootte en motief van het gangbare afwijken. Daarbij moet echter worden bedacht dat in de <I>Aymara</I>-cultuur ternauwernood onderscheid wordt gemaakt tussen het sacrale en het artistieke.

<P>In een wetenschappelijk artikel, dat ik hierover onderhanden heb, houden de wetenschappers zich op de vlakte, en hebben het over <I>zoomorfos</I> [diervormigen], <I>antropomorfos</I> [mensvormigen], en <I>geom&eacute;tricos</I> [meetkundige figuren].

<P>Maar om niet alle dagdromerij bij deze figuren uit te sluiten na deze wetenschappelijke nuchterheid, moet worden gezegd dat het cirkel-motief meestal betrekking heeft op water, en dat bepaalde ruitvormige figuren zeer uitdrukkelijk sacrale betekenis hebben omdat dat nu nog steeds zo is in de Aymara-cultuur.

<BR><a href="http://www.flickr.com/photos/weltbummler/2280435336/" title="geoglifo antropomorfo by Weltbummler, on Flickr"><img src="http://farm3.static.flickr.com/2300/2280435336_6cc355c270.jpg" width="500" height="153" alt="geoglifo antropomorfo" /></a>

<BR>De geoglifos blijven mij boeien. Ik heb er bij mijn vorige bezoeken aan Chili enkele in werkelijkheid gezien, maar voor dit bezoek heb ik een gericht bezoek op het oog. Daar bereid ik mij op voor. Intussen heb ik bijna alle <I>geoglifos</I> van het pad naast de <I>Playa Brava</I> gefotografeerd. 

<P>Ik kom er zeker op terug. Hier zijn er alvast twee.

<P>Hartelijke groet, G&eacute;rard
<HR>
<B>PS</B> Voor deze NLse reisbrieven heb ik een speciale blog gemaakt. No 24 en 25 staan er al, al is het nu --reizend-- voor mij gemakkelijker deze brief te verzenden, lijkt de blog mij beter voor de 'vereeuwiging' en 'naslag'. Kijk op <B>mijnreisbrief.blogspot.com</B>
<HR>
Luis Briones, Lautaro Núñez, Vivien G. Standen, 
<BR>Geoglifos y tr&aacute;fico prehisp&aacute;nico de caravanas de llamas en el desierto de Atacama (Norte de Chile)
<BR>[Geoglyphs and prehispanic llama caravan traffic in the Atacama Desert (Northern Chile)] 
<BR><B>Chungara, Revista de Antropolog&iacute;a Chilena, Volumen 37, No 2, 2005, Pag 195-223</B>
<BR><a href="http://www.flickr.com/photos/weltbummler/2279645279/" title="estrella de mar 1 by Weltbummler, on Flickr"><img src="http://farm3.static.flickr.com/2135/2279645279_19de47ca5a_m.jpg" width="240" height="240" alt="estrella de mar 1" /></a>
<a href="http://www.flickr.com/photos/weltbummler/2279646523/" title="estrella de mar 2 by Weltbummler, on Flickr"><img src="http://farm3.static.flickr.com/2049/2279646523_f61cb33bdb_m.jpg" width="240" height="240" alt="estrella de mar 2" /></a>
</span>
<hr  style="font-size:100%;">
</TD></TR></TABLE></CENTER></BODY>
</HTML>
