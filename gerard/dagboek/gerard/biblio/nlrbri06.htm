<HTML>
<TITLE>Mijn Reisbrief N&ordm; 6</TITLE>
<BODY>
<CENTER><TABLE BORDER=0 WIDTH="80%" ><TR><TD BGCOLOR="#FFCC33">
<CENTER><FONT FACE="arial,helvetica" SIZE=+2>Mijn Reisbrief N&ordm; 6
<P><FONT FACE="Arial" SIZE=-1>El Cotillo (Fuerteventura), Zaterdag
13 Februari 1999</CENTER>

<P><FONT FACE="Arial" SIZE=+0>Beste vrienden en vriendinnen,
<P>De geschiedenis van de verbanning van
Don Miguel de Unamuno, de spaanse filosoof van internationale vermaardheid,
waar ik in de vorige reisbrief over schreef omdat aan hem een alleraardigst
museum was gewijd in Puerto del Rosario, gaf mij zoveel stof voor een reisbrief
dat ik maar meteen besloot om nummer zes op stapel te zetten.
<P>Ik ga niet meer in op de geschiedenis
van de hoofdpersoon, hoewel ik daarin ook veel 'typisch spaans' uit die
periode aantrof, maar wel op een stuk spaanse geschiedenis dat wij in het
noorden ternauwernood kennen: <I>Bij de Pyrenee&euml;n begint Afrika</I>,
vonden wij toen, en dat is sindsdien wel veranderd. Maar in 1924, als Unamuno
bij decreet wordt verbannen wegens gebrek aan respect voor de machthebbers,
en men hem een paar maanden later bij decreet 'toestaat' naar het buitenland
te reizen, is het nog niet zover.
<P>Spanje had zich nooit geinteresseerd
voor zijn Europese betrekkingen. Zij vereenzelfden zich volledig met hun
kolonie&euml;n tot .... Tot ze die in 1898 opeens allemaal verloren. Politieke
verwarring is troef. De schoolboekjes staan niet alleen vol met verplichte
leerstof over <I>het crisisjaar 1898</I>, ook in de literatuurgeschiedenis
was het tot voor kort een onaantastbare mijlpaal waarvan iedere middelbare
scholier de feiten en de <I>gestereotypeerde samenhangen</I> met de politiek
en de economie kan opdreunen.
<P>De eerste pogingen om zich dan toch
maar bij Europa aan te sluiten verliepen niet gemakkelijk. Spanje had zelf
hooghartig zulke relaties afgewezen en in Noord Europa vonden wij, even
hooghartig: 'bij de Pyrenee&euml;n begint Afrika'. Er waren wel relaties
via het koninklijk huis, via de handel en via intellectuelen, zoals o.a.
Unamuno, maar dat was nog ternauwernood van de grond gekomen als de eerste
wereldoorlog, een dictatuur zoals die van Primo de Rivera, en tenslotte
die van Franco, het isolement weer bevestigen.
<P>Zodoende komt er van echte integratie
in Europa niets terecht. Intussen komt er boven de Pyrenee&euml;n een europese
staat tot stand zonder Spanje. Pas na 1976, als Franco is verdwenen, begint
voor Spanje het <I>Europese Tijdperk</I>. Ze stappen een 'kant en klaar'
Europa binnen. De Spanjaarden zijn diep gelukkig met Europa, niet alleen
om de grote sommen geld die ze krijgen. Spanje heeft eindelijk de 'superautoriteit',
en daarmee zijn identiteit in de wereld, gevonden. Autoritaire staten,
net als autoritaire karakters, zoeken altijd een superautoriteit. Ze zoeken
dat nooit in zichzelf. De kerk, die deze rol lang had vervuld, sprak niet
meer aan.
<P>Het is soms grappig om te zien hoe
dat in details van de dagelijkse krantenberichten doorsijpelt. Statistieken
met "Spanje vergeleken met andere europese landen" zijn zeer geliefd en
allerlei (technische) europese aanbevelingen of normen worden als "Europese
Wetten" gezien. De Spanjaarden zijn op dit gebied vaak Roomser dan de Paus.
<P>Het 'sacrosante' grote crisisjaar,
1898, is het vorig jaar uitgebreid herdacht in de media. Politiek, financieel,
economisch en cultureel blijkt die crisis 100 jaar later(!) nogal mee te
vallen, maar een groot (massa)psychologisch trauma was het wel degelijk.
In de literaire bijlagen van de grote kranten, werd ook het onaantastbare
van <I>de generatie van 1898</I>, zoals het fenomeen in de literatuurgeschiedenis
heet, gerelativeerd, maar uit de ingezonden brieven en andere reacties
bleek eveneens dat deze relativering bij velen nog een taboe raakt. Het
1898-trauma is een stuk van de nationale identiteit. Wat wil je? Als al
drie generaties lang de schoolboekjes er vol van staan? De nieuwe europese
identiteit zal hun 1898 doen vergeten.
<P>Persoonlijk geloof ik dat ons huidige
Europa met de volledige aanwezigheid van Spanje vanaf het begin, nooit
zo van de grond zou zijn gekomen. Spanje zou met Itali&euml; het "latijnse
blok" zo groot hebben gemaakt dat Scandinavi&euml; zou hebben afgehaakt.
Nu hadden wij al genoeg te stellen met het Frankrijk van De Gaulle. Het
valt mij op, als er hier over een 'Spaanse bijdrage aan de europese eenheid'
wordt geschreven, dat het dan vaak gaat over meer <I>orde en duidelijkheid</I>,
lees meer <I>autoriteit</I>, aanbrengen in de organen van Brussel, Straatsburg
en Luxemburg die men slecht georganiseerd vindt, zo niet halfzacht. Er
is teveel op <I>onderling overleg</I> gebaseerd en te weinig op duidelijke
wetten of andere <I>eenduidige</I> voorschriften.
<P>Maar alles bij elkaar wil Spanje graag
een trouwe en loyale bondgenoot zijn en loopt daarbij soms voor de muziek
uit. Ze hebben weer een eigen identiteit. De publieke analyse van het trauma
van 1898, en de verwerking met "zo erg was het nou toch ook weer niet",
was zeker mogelijk dank zij deze nieuwe politieke positie, dank zij deze
nieuwe identiteit.
<P>Intussen zit ik in El Cotillo, ik zou
het haast vergeten bij al deze filosofie&euml;n. Ik zit in een restaurant
--een visrestaurant, want daar is dit gehucht, in het Noorden van Fuerteventura,
bekend om. Een deel van deze brief heb ik geschreven v&oacute;&oacute;r
mijn gerecht –een lichtgebakken dorada. Die is n&ugrave; genuttigd. Hij
was uitstekend.&nbsp;
<P>El Cotillo ontdekte ik toen ik in een
van de twee Benidorm-achtige conglomeraten van dit eiland –dat aan de noordpunt,
Corralejo-- aan de se&ntilde;ora van het toeristenbureau vroeg naar een
visrestaurant voor goede verse vis.
<BLOCKQUOTE>
--"Er zijn er hier heel veel", zei
ze, en begon het lijstje op te dreunen van de negoties die ik bij mijn
eerste wandeling al had gezien, en waarover ik juist mijn twijfels had.
<P>--"Ik ben fransman en ik zoek een echt
goed visrestaurant. Ik heb hier rondgekeken en ze pretenderen het zo ongeveer
allemaal. Dat kan toch niet?", en ik keek haar indringend aan.
</BLOCKQUOTE>
Ze was een vrouw van middelbare leeftijd.
Goed gekleed en zorgvuldig gekapt zoals de moderne baliedames horen te
zijn. Maar ze was toch anders dan het blitse jonge grut, waar je de opleidingstrucs
nog ongerijpt kunt aanschouwen. Dat kwam niet alleen door de leeftijd;
ze had ook iets aristocratisch zonder uit de hoogte te zijn. Ze aarzelde
wat en zei toen:
<BLOCKQUOTE>--"U moet begrijpen dat iedereen
zich hier richt op het grote publiek. Hebt u een auto? Dan moet u naar
El Cotillo gaan. Het is een gehucht van niks, maar er zijn wel twee of
drie excellente visrestaurants, en toch heel gewoon en huiselijk waar u
als fransman zeker van zult genieten", en ze gaf mij een kaart van het
eiland waar ze de plek en de route op aanstreepte.
</BLOCKQUOTE>
En toen begon ze over <I>mijn franse accent</I>,
dat ze al direct had opgemerkt, en over haar bezoeken aan de C&ocirc;te
d'Azur tijdens haar opleiding, kennelijk al wat jaren geleden, en over
de kwaliteit van de franse restaurants, speciaal de gewone huiselijke,
waar ze kennelijk ook zelf van had genoten.&nbsp;
<BLOCKQUOTE>--"Maar", zei ze toen, "u weet toch
dat ook in Frankrijk, in de toeristenstreken, iedereen zich richt op het
grote publiek. U hebt dat toch ook allemaal zien veranderen?"
</BLOCKQUOTE>
Ze zei dat met een nostalgie die mij bijna
verdrietig maakte en ik vroeg haar:
<BLOCKQUOTE>--"Bent u van het eiland?"
<P>--"Ja", knikte ze vermoeid.
</BLOCKQUOTE>
Daar liet ik het bij, ik wist niet meer
wat te zeggen. Ik bedankte haar hartelijk en ging meteen naar El Cotillo.
Ik wandelde er wat rond en koos het restaurant dat opviel door het gebrek
aan uiterlijk vertoon, want ook in El Cotilla begint <I>de vooruitgang</I>
en <I>de marketing</I> toe te slaan. Na de eerste maaltijd werd ik verliefd
op deze plek. Bovendien is de lucht hier een stuk zuiverder dan in dat
stinkconglomeraat aan de noordpunt. Ik vroeg aan de ober:
<BLOCKQUOTE>--"Weet u of ik hier een kamer kan
huren?".</BLOCKQUOTE>
En zo woon ik hier. Ik eet al voor de
derde keer een lekker visje dat ik zelf heb uitgekozen en waarvan ik met
de ober of de kokkin de mogelijke bereidingswijzen heb overlegd. Als ik
in Corralejo terugkom, ga ik die se&ntilde;ora van het toeristenbureau
nog eens bedanken.
<P>En dan het laatste nieuwtje, tevens
tegenvaller, al zouden ze in Ierland zeggen <I>it could be worse</I>. Donderdagavond,
de dag van mijn aankomst alhier, bij de avondwandeling, struikelde ik en
viel nogal ongelukkig. Resultaat: linkerpols gebroken. Met wat ik in huis
vond, een sloop, twee kleerhangers en de waslijn, heb ik het voorlopig
gespalkt. Na het slapen overzag ik het strijdtoneel weer. De rillingen
van de shock had ik met hete thee, en een waterfles als warme bedkruik,
getemd. De andere dag op pad. Het eilandziekenhuis ligt hier 40 km vandaan.
Via veel <I>instanties</I> kreeg ik een diagnose en een voorlopige behandeling.
Genoeg voor n&oacute;g een reisbrief. De kop van de ellepijp is gebroken,
maar de delen liggen goed in positie zodat alleen <I>immobilisatie</I>
voldoende moet zijn. Gelukkig! Maar w&egrave;l gips tot aan mijn elleboog.
Ik zit nu in een leerproces hoe ik mij als hoofdzakelijk linkshandig persoon
moet scheren, aankleden en nog wat van die dingen waarvan ik niet wist
dat ik die zo 'linkshandig' deed. Deze brief, bijvoorbeeld, tik ik met
&eacute;&eacute;n vinger. Mijn geroutineerde tien-vingers-blind systeem
faalt. 'Crisis' en 'kans' schijnen hetzelfde chinese karakter te delen.
Ik hou jullie op de hoogte!
<P>Hartelijke Groet,&nbsp;&nbsp;&nbsp;<font face="Lucida handwriting"><B>G&#233;rard</B></FONT>
<P>
<HR size=3 width=90% NOSHADE>
<BR><FONT FACE="arial,helvetica"><FONT SIZE=+0>&copy; 1999 G.H.A. van Eyk,
escritor itinerante.</TD>
</TR>
</TABLE></CENTER>
</BODY>
</HTML>
