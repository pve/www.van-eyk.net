<!DOCTYPE HTML PUBLIC "-//W3C//DTD HTML 4.0 Transitional//EN">
<!-- saved from url=(0068)http://ourworld.compuserve.com/homepages/Gerard_Van_Eyk/merlixxx.htm -->
<HTML><HEAD>
<META content="text/html; charset=windows-1252" http-equiv=Content-Type>
<META content="MSHTML 5.00.2919.6307" name=GENERATOR></HEAD>
<BODY>
<CENTER>
<TABLE width="67%">
  <TBODY>
  <TR>
    <TD>
      <HR noShade>

      <P><FONT size=+1>Enrico Merli</FONT> <BR>Een portret 
      <P>--"Met deze installatie kan ik 2000 liter olie per campagne produceren. 
      Als ik in twee ploegen werk, wordt dat 4000 liter, en als ik er alleen 
      maar eenzelfde pers bij koop, haal ik de 8000. De rest is groot 
      genoeg".</P>
      <P>Ik stond met Enrico Merli in een kraakheldere ruimte met de nieuwe 
      roestvrijstalen machines van italiaanse herkomst. Een kwartier eerder had 
      ik langs de weg een bordje gezien: "Wine &amp; Olive Farm, Merli". 
      Nieuwsgierig reed ik binnen. Het was een prachtige oprijlaan. Niet wijds 
      of imponerend maar sober en mooi, lang en recht, met aan beide zijden een 
      dubbele rij rijzige eucalyptusbomen.</P>
      <P>--"Ja, ik ben eerste generatie Italiaan. Mijn vader kwam hier als jonge 
      man. Negen jaar geleden heb ik dit terrein gekocht uit een falliete 
      boedel. Meteen hebben we 10 ha olijven geplant. We waren nog niet eens aan 
      het huis begonnen. De twee volgende jaren nog eens 10 ha, zodat ik nu 30 
      ha met 10 duizend bomen heb staan. Dit jaar hadden we 2000 liter".</P>
      <P>Hij was een vijftiger; een lange slanke man. Was hij zijn hele leven 
      boer geweest?</P>
      <P>--"Nee, integendeel. Mijn vader vond werk als vrachtautochauffeur en ik 
      heb een transportbedrijf gehad. Dat heb ik goed verkocht".</P>
      <P>Ik had inderdaad gezien dat dit geen hobbybedrijf was. Hij was ook meer 
      het type van de plantmanager dan dat van Boer. Hoe zat dat?</P>
      <P>--"We hadden al langer een schapenfarm in het noorden. Ik beheerde dat 
      op afstand, alleen financiëel-economisch, maar je raakt toch met het soort 
      bedrijf vertrouwd. Wij wilden 'ooit' op de boerderij gaan wonen, maar toen 
      het erop aankwam, hebben wij voor dit klimaat gekozen. Bovendien is mijn 
      Italiaanse familie ook wijn- &amp; olijfboer".</P>
      <P>Hij was een 'self-learner': Hij keek, hij luisterde en wist weer wat 
      meer. Hij wist ook van de geheimzinnige 'grote projecten' waar ik van had 
      gehoord om met 'heel veel' buitenlands geld 'reusachtig' grote 
      olijvenplantages te maken. "En om vette EU subsidies te vangen", voegde 
      hij er lachend aan toe.</P>
      <P>--"Maar ik ben gewoon zelf begonnen; zij praten nog steeds".</P>
      <P>Hij had plezier in mijn 'ondervraging' en mijn 'meedenken'. Ik voelde 
      weer mijn oude liefde voor machines en het organiseren van een logische 
      produktiestroom, het beroep van mijn jonge-ingenieursjaren. Toen het 
      gesprek later op de marketingaspecten kwam, had ik dat net zo.</P>
      <P>--"Mijn enige zoon doet de marketing. Wij verkopen vooral aan 
      eindgebruikers, restaurants, hotels. Exporteren doen wij incidenteel, net 
      als met de wijn. Wij proberen vaste voet te krijgen buiten de supermarkten 
      om".</P>
      <P>Ik begreep die strategie volkomen en stelde detailvragen waar hij 
      helder en zorgvuldig op inging. Het woord 'liefdevol' schoot mij te 
      binnen. Hij was het type manager-ondernemer dat zijn idee koestert en 
      geduldig verzorgt. Geen patriarch die alles regelt. Zo praatte hij over de 
      carrière van zijn zoon, zo praatte hij over zijn bedrijf. Het weinige dat 
      hij had gezegd over de schapenfarm had net zo 'liefdevol' geklonken. Maar 
      over zijn bedrijf in Johannesburg was hij kortaf geweest. Johan van Zyl 
      was er weggevlucht voor de stress en de misdaad. Hoe was het hem 
      vergaan?</P>
      <P>--"Ik ben er niet persoonlijk bedreigd en mijn vrouw ook niet. Maar ik 
      zag die bui wel hangen. Zolang je nog gezond en organisch groeit, zolang 
      je bedrijf nog niet zijn 'organische' plafond heeft bereikt, heb je daar 
      ook geen last van. Je wordt met rust gelaten. Als je daar doorheen 
      probeert te breken kom je met dat soort praktijken in aanraking. Òf je 
      moet zelf met dat soort praktijken beginnen, òf het komt op je 
      af".</P>--"Bent u er, per saldo, op tijd uitgestapt?".<BR>--"Nee", zei hij 
      met een lichte zucht, "maar die schapenfarm heb ik wel op tijd 
      losgelaten".<BR>--"En uw zoon?"<BR>
      <P>Hij glimlachte: "Ik heb hem losgelaten, denk ik, maar hij weet het nog 
      niet. Hij gaat nog wel eens echt zijn eigen gang".</P>
      <P>--"U gebruikt vaak 'wij'", merkte ik voorzichtig op, "op wie slaat dat 
      eigenlijk? Uw vrouw? Of hebt u zakenpartners?Of is uw zoon uw 
      partner?".</P>Hij keek mij even wat starend aan en zei toen:<BR>--"Uw 
      vraag verrast mij wat. Ik geloof dat ik dat inderdaad vaak doe, maar ik 
      heb geen zakenpartner. En van mijn zoon, hoe enthousiast hij ook voor de 
      zaak is, verwacht ik ook niet dat hij de zaak ooit overneemt. Nee, over uw 
      vraag moet ik even nadenken".<BR><BR>Hij bood mij aan om van zijn 
      tafelolijven te proeven en van zijn wijn. Hij liet mij even alleen voor 
      een telefoontje. Toen hij terugkwam zei hij lachend:<BR>--"Dat was de 
      orderbevestiging voor een zending naar Nedeland. Een paar van uw 
      landgenoten waren laatst hier en vroegen hoe ze op een economische wijze 
      deze wijn --en hij wees op de fles die hij had aangebroken-- naar 
      Nederland konden zenden. Ze waren er verrukt van en wilden een partij om 
      aan vrienden te geven. Toen heb ik wat gerekend en kwam op een optimum bij 
      één kubieke meter per zeevracht. Dat is een pallet met 30 dozen. In drie 
      weken is het daar. Voor mij en mijn zoon was dat ook een verrassing, zulke 
      lage transportkosten per fles. En nu belde mijn bank op dat de betaling OK 
      was".<BR>
      <P>Hij schonk een glas en nam er zelf ook een. De olijven waren licht 
      gekruid, maar ik vond ze nog vrij sterk, verliefd als ik nog was op de 
      bijna natuurlijke Lucques Classique die ik in de Languedoc had leren 
      kennen het vorig jaar.</P>--"Wat dat 'wij' zeggen betreft...", begon hij, 
      "ik denk dat ik daar telkens iemand anders mee bedoel. Het kopen van deze 
      plaas heb ik sterk samen met mijn vrouw gedaan. Maar over de inrichting 
      voel ik mij verbonden met mijn familie in Italië die ik verschillende 
      malen heb bezocht. Maar nu, voor het bedrijf, heb ik twee zware 
      medewerkers, een voor het buitenwerk en een voor de wijnkelder, daar voel 
      ik mij sterk mee verbonden als ik ´wij´ zeg".<BR>--"U bent meer het type 
      van telkens verschuivende coalities, naargelang uw ideeën".<BR>--"Zo zal 
      het zijn", zei hij nadenkend.<BR>
      <P>Ik moest en zou nog een andere wijn en andere olijven proeven, hij wou 
      weten wat ik er van vond. Marktonderzoek, had hij gezegd, deed hij niet 
      aan. Hij luisterde goed naar wat bezoekers zeiden. Hij had een paar jaar 
      geleden olijfolie gemaakt van een kwalitatief mindere olijf, maar een 
      groepje italiaanse bezoekers waren er verrukt van geweest.</P>
      <P>Ik begon behoefte te krijgen aan afscheidnemen. Ik was vol indrukken, 
      maar ik had ook nog veel vragen en vond het gesprek nog steeds boeiend 
      door de verrassende wendingen die het telkens nam.</P>--"Misschien kwets 
      ik u met deze vraag", begon ik voorzichtig, "maar aan heel veel details 
      zie ik dat u dit bedrijf ook gaat loslaten. Hebt u daar al een concreet 
      plan voor?"<BR>--"Nee, u kwetst mij niet in het minst. U stelt een 
      belangrijk punt aan de orde dat de meeste ondernemers niet eens durven 
      overwegen, maar voor mij is het een uitgemaakte zaak".<BR>--"Een project 
      zogezegd".<BR>--"Inderdaad, alleen ik ken ik de tijdschaal niet".<BR>--"U 
      bent er dus bewust mee bezig. Kunt u daar wat van zeggen?" en ik vertelde 
      van de 'black empowerment' projecten die ik had gezien. Hij luisterde 
      aandachtig, stelde vragen, maar zei tenslotte:<BR>--"Ik heb dat probleem 
      niet. Ik heb niet een plaas met een bestaande groep werkers hoeven 
      overnemen. Ik heb een schone lei. Anders dan de meeste traditionele boeren 
      stel ik de eis dat ze tot op het laagste niveau perfecte vakmensen moeten 
      zijn en dan kunnen ze ook een hoog loon waarmaken. Daarvoor trek ik ze aan 
      en daarvoor leid ik zeop".<BR>--"Het moeten hands-on learners zijn zoals u 
      zelf".<BR>--"Inderdaad. En verder neem ik van harte deel aan het door de 
      overheid voorgeschreven winstdelingsprogramma. Ik ga nog wat verder in de 
      vorm van aandelen in het bedrijf. Ze moeten het niet zomaar als 'inkomen' 
      zien en mopperen als er geen winst te verdelen valt. Het is belangrijk ze 
      te laten meevoelen dat er ups &amp; downs zijn in de winst. Dat is heel 
      belangrijk. Ik heb niet alleen een heel open boekhouding, ik zorg ook dat 
      het tot op het laagste niveau wordt begrepen".<BR>--"U probeert ze af te 
      helpen van die fatale 'werknemersmentaliteit'".<BR>--"Fataal ja, dat is 
      het, en het zit er diep in, zelfs in mensen met goede diploma's en 
      opleidingen".<BR>--"U weet toch dat alle opleidingen, haast per definitie, 
      die werknemersmentaliteit in stand houden door systematisch het juist 
      napraten van leraren, boeken en professoren te belonen?".<BR>--"Het zit 
      heel diep", knikte hij instemmend.<BR><BR>Tot slot was ik nieuwsgierig 
      naar zijn menig over de politieke 'transformatie' en vroeg bewust 
      tendentieus:<BR>--"U hebt dezer dagen toch ook in de krant gelezen van de 
      incompetentie van het ministerie van sociale zaken dat maar één procent 
      van hun rijkelijke 1999-budget voor armoedeverlichting heeft kunnen 
      toewijzen. En zo zijn er talloze verhalen. Dat zijn geen sprookjes die 
      gefrusteerde blanken verzinnen en aandikken".<BR>--"De incompetentie is 
      ontstellend, echt heel erg, maar wat u als buitenlander niet ziet", zei 
      hij lichtelijk terechtwijzend, "zie ik wel. Ze kunnen heel snel leren, 
      maar hebben een keiharde confrontatie of mislukking nodig. Ik merk dat met 
      mijn contacten met kleine plukjes ambtenaren hier en daar die dat hebben 
      geleerd en nu weten wat er van hun verwacht wordt. En nu kunnen ze het 
      ook".<BR>
      <P>Toen ik weer in de auto zat, twee uur later, realiseerde ik mij dat het 
      woord <I>reconciliation</I> niet was gevallen, maar het was permanent 
      aanwezig geweest. Enrico Merli was een <I>reconciliator</I> op zijn eigen 
      manier, net als met de olijven, volgde hij niet de mainstream.</FONT> 
      <P><FONT size=-1>Yzerfontein, Zaterdag 18 Maart 2000<BR>© 2000, Gérard van 
      Eyk</FONT> 
      <HR noShade>
    </TD></TR></TBODY></TABLE></CENTER></BODY></HTML>
